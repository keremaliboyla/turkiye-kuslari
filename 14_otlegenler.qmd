---
title: "Otkuşları-Ötleğenler"
---

## Çekirge Kamışçını

*Locustella naevia*, Common Grasshopper Warbler

***Nadiren kaydedilen, muhtemelen yaygın ve çok sayıda bulunan geçit türü ve lokal yaz göçmenidir.***

zole üreme kaydı, 1965 yılının mayıs sonunda Murat Vadisi'nde Ağrı Dağı ile Taşlıçay arasında öten 8-10 birey ve yuva yapan bir çifttir. Daha sonra bulunan testisleri büyümüş bir erkek, o alanda ürediğini gösteren diğer örnektir ([@kumerloeve1967a]. ) bu kuşun "Ermenistan ve Gürcistan'daki yakın üreme alanlarından" geldiğini vurgulamaktadır [@roselaar1995]. Ancak komşu ülkelerde sadece iki üreme kaydı bulunmaktadır [@adamian1999]; ve bunlar son yıllardan mayıs sonu ve haziran başında öten iki bireye aittir [@ananian2002]. Türün bu iki ülkedeki mevcut durumu benzerdir. Gürcistan'da nadir ve düzensiz olarak ürer. Ancak Türkiye sınırı yakınında Ardahan'ın güneyindeki tepelerden doğan Kura Nehri Vadisi'nde ve Ermenistan sınırındaki güney kesimlerinde lokal olarak yaygındır. Bu bölgeden nadir göç geçişi de yapar ve sayısı nisan sonu, eylül sonu ve ekimin ilk on gününde zirveye ulaşır. Çok nadir ve her yıl rastlanmayan bir geçit kuşu olarak bilinir. Çoğunlukla orta ve batı bölgelerinde rastlanır. Ancak ulusal halkalama çalışmalarının sonuçlarıyla muhtemelen daha yüksek sayıda bulunduğu ortaya çıkacaktır. Örneğin, Kızılırmak Deltası'nda 11 Nisan-11 Mayıs 2005 arasında 6 kayıt bulunmaktadır. İlkbaharda 12 Mart ile 19 Mayıs arasında, çoğunluğu nisanda olan toplam 26 yayımlanmış kayıt vardır. Sonbaharda sadece iki kayıt vardır; 12 Ağustos 1986'da Uluabat Gölü ve 30 Ekim 1985 tarihinde Göksu Deltası'nda gecikmiş bir göçmendir [@martins1989]. İstanbul Boğazı'nda ilkbaharda görüldüğünü not etmiştir [@matheydupraz1920]. Güneydoğu ve Doğu Anadolu'dan yakın zamana ait ilkbahar göçü ve iki temmuz kaydı bulunmaktadır [@kirwan2003]. Her ne kadar bu kuşların üreme sonrası dağılma eğilimi gösterdiğini düşünse de [@roselaar1995], bu kayıtlar muhtemel üreme veya en azından eşi olmayan ve dişi arayan erkek bireyler olabilir: eski Amik Gölü'nde 15 Temmuz 1967'de öten bir birey not etmektedir [@vielliard1968resultats]ve bir diğer kayıt 5 Temmuz 2001'de Sultansazlığı'ndandır [@kirwan2003].

![](images/harita_Locustella naevia.png)

**Üreme**

Yukarıya bakınız. Varsayılan üreme dönemi olan mayıs ayında öten erkekler kaydedilmiştir, ancak yuvalamaya ilişkin bir kanıt yoktur.

**Alttürler ve Sınıflandırma**

Nominat naevia'ya çok benzeyen obscurior olduğu düşünülen bir örnek mevcuttur [@kumerloeve1967a; @roselaar1995].

## Ağaç Kamışçını

*Locustella fluviatilis*, River Warbler

***Nadiren kaydedilen, muhtemelen yaygın ve çok sayıda bulunan geçit türüdür.***

Gelen halkalama kayıtları, türün önceki kayıtlara göre daha yaygın ve sık olduğu kanıtlanmaktadır. Şimdiye kadar dördü Güneydoğu, üçü Doğu Anadolu'dan olan yaklaşık 45 kayıt bulunmaktadır. İstanbul'un Anadolu yakasından kaydedilmiş, ancak tam olarak yeri belirtilmemiş iki örneği olmasına rağmen [@matheydupraz1920], şaşırtıcı şekilde Trakya'dan kaydı yoktur. Yazın öten bireylerin kayıtları (örneğin; 7 Haziran 1974 Kocaçay Deltası'nda bir, 1992'de haziranın ilk on gününde Kızılırmak Deltası'nda sekizin üzerinde öten erkek, 6-7 Haziran 1993'de Yeşilırmak Deltası'nda üç, 6 Temmuz 1986'da Manyas Gölü'nde bir) Türkiye'de ara sıra da olsa üreme ihtimalini arttırmaktadır. Aslında yayılış bölgesi Bulgaristan'da güneye doğru hızla genişlemektedir [@nankinov2000] ve bu yüzden özellikle üreme döneminde başta Trakya olmak üzere Marmara Bölgesi'nde ve diğer batı bölgelerde arama çalışmaları yapılmalıdır. "ötüşü sıklıkla ilkbahar ve haziran ortasında duyulduğunu" belirtir [@roselaar1995]. 2002'de ülkenin batısındaki üç halkalama istasyonunda büyük çoğunluğu ilkbaharda olmak üzere toplam 21 [@kad2003] ve Kars'ta 2005 yılında 14-25 Mayıs arasında toplam 12 birey yakalanıp halkalanmıştır. İlkbahar geçidi mart ortasında başlar (en erken 12 Mart) ancak nisan sonuna kadar düşük yoğunlukta kalır. Göç, mayısın ilk haftası en yüksek seviyededir ve mayıs sonuna kadar devam eder. En geç kayıt 7 Haziran olup, üremen bir bireye de ait olabilir. Bununla birlikte geçit sırasında sıkça öter, geçişi örneğin Kazakistan'da temmuz ortasına kadar devam eder (Cramp 1992). Sonbahar göçü 10 Ağustos'tan 18 Eylül'e, hatta istisnai olarak 14 Ekim'e kadar sürer. Ancak Türkiye'deki kuş gözlemcilerinin türün göçte kullandığı olası habitatları sıkça ziyaret edildiği söylenemez.

![](images/harita_Locustella fluviatilis.png)

**Üreme**

Yukarıda bahsedilen kayıtlara ek olarak, mayısta Marmara, Ege, Akdeniz ve Doğu Anadolu'da, tamamı kuzeye göç etmekte olan öten erkek bireyler kaydedilmiştir.

**Alttürler ve Sınıflandırma**

Monotipik bir türdür.

## Bataklık Kamışçını

*Locustella luscinioides*, Savi's Warbler

***Lokal ancak yer yer çok sayıda bulunan yaz konuğudur.***

Örneğin, 1991 ilkbaharında Hotamış Sazlığı'nda yaklaşık 100 öten erkek birey kaydedilmiştir [@kirwan1993a]. Gerçekte ülkenin baştan başa bütün bataklık sulakalanlarında ürer. Her ne kadar Güneydoğu Anadolu'da üremese de, son dönemlerde yapılan arazi çalışmalarında üremelerine uygun iki alan tanımlanmıştır. En sık Ege, Karadeniz kıyıları ve İç ve Doğu Anadolu'da bulunur. 1992 ilkbaharında Kızılırmak Deltası'nda 500-750 çift olduğu tahmin edilmektedir. Trakya ve Güney Marmara'da çok nadir ve Akdeniz'de oldukça düzensizdir. Nisan ortasından önce nadiren kaydedilmiştir. Ancak mart sonundan itibaren seyrek (en erken 10 Mart) ve nisanda güney kıyılarında muhtemelen düzenli olarak geçiş yapar. Göç geçişi mayısta da sürer. Sonbahar göçü kesin olarak ağustos ortasında başlar ve eylül ortasından sonuna kadar bitmiş olur. Ekimin ilk yarısında (en geç 17 Ekim) ülkenin güney kesimlerinde az sayıda kaydedilmiştir. Geçit yapan kuşlar ve üreme alanlarının dışında çok nadir olarak kaydedilmiştir.

![](images/harita_Locustella luscinioides.png)

**Üreme**

Geniş ve özellikle de yoğun saz bulunan (Phragmites) sığ sularda ürer. Ancak Türkiye'de henüz yuva yeri ve yuvası tanımlanmamıştır. Başka yerlerde yuvası alçak sazlık veya kındıralıklarda yapar. Yuvası çoğunlukla sık bitkilerin arasında ve su üstünde birbirine dolanmış bitki örtüsünde bulunur. Ölü kamış yaprakları, otlar ve su kenarı bitkilerinden yapılan yuva bir kâse şeklindedir ve daha ince yapraklar ve lifler ile kaplanır. KAD. Nisan sonu-mayıs başında Kızılırmak Deltası'nda yoğun olarak 100 ha'da öten 20-40 erkek belirlenmiştir [@hustings1994]. **AKD.** Antakya yakınlarında 19 Mayıs 1953'de içinde 4 yumurta olan bir yuva bulunmuştur [@kumerloeve1963a]. 20 Temmuz 1967'de Gavur Gölünde gagasında böcek olan ve uyarı sesi çıkaran bir erişkin kaydedilmiştir [@vielliard1968resultats]. **İÇA.** 20-21 Haziran 1977'de Eşmekaya'da (Konya) uyarı sesi çıkaran ve yavrusunu besleyen erişkinler kaydedilmiştir [@schubert1979]. Erişkinler çoğu alanda nisan ortası-temmuz ortası arasında bulunur ve en erken Akdeniz'de 27 Mart 1993'de öten kuşlardır. Dolayısıyla yukarıdaki üreme kayıtları muhtemelen yılda iki kez kuluçkaya yattığını göstermekte olup, ki bu başka bölgelerde yaygındır.

**Alttürler ve Sınıflandırma**

Türkiye'den toplanan bütün tahnitler değerlendirilmiş [@roselaar1995]ve genellikle üstü daha gri ve alt tarafı daha beyaz olan formu fusca olarak tanımlanmıştır. Ancak Bauer vd. tarafından Meriç Deltası'nın Yunanistan kısmında nominat *luscinoides*'in bulunduğuyla ilgili kanıtlar sunmuştur. Dolayısıyla luscinoides'in en azından Trakya içlerine kadar yayılması muhtemeldir. Buna karşın, Van'da iki alttür arasındaki iki erkek numuneyi, zayıf ve fazlasıyla klinal varyasyonların tanımlanmasındaki problemlere örnek olarak görmektedir [@kumerloeve1969a].

## Yelpazekuyruk

*Cisticola juncidis*, Zitting Cisticola

***Nispeten lokal ve orta sayılarda yerlidir.***

Özellikle ovalardaki sulakalanlarda ve çevresindeki ekili alanlarda bulunur. İzmir'den güneye Ege ve Akdeniz kıyılarında ve yerel olarak Güneydoğu Anadolu'da bulunur; Birecik'tedüzensiz olarak ürediği iddia edilmiştir. Son zamanlarda Ayvalık'tan bir yaz kaydı vardır. Marmara Bölgesi'nden çok az kayıt vardır, ancak eskiden Boisseneau'nun 1839'da bir örnek aldığı İstanbul'da bile düzensiz olarak görülmüştür. Üreme sezonunda düzensiz olarak 900 m'ye kadar iç bölgelerdeki sulakalanlarda kaydedilir. Acıgöl'de ve Mogan Gölleri ile Yarma (Konya) çevresindeki eski sazlıklar olmak üzere İç Anadolu'daki birkaç sulakalanda kaydedilmiştir. En yenisi Eylül 2004 ortasında olmak üzere iki kez Van Gölü'nde, birer kez Erçek Gölü ve Bulanık'tan kaydı vardır.

Büyük ölçüde esas üreme alanlarında kışlar, bu mevsimde nispeten yaygındır. Birkaç defa Marmara'da ve Karadeniz'de Kızılırmak'ta kaydedilmiştir. Avrupa'daki diğer yerlerde olduğu gibi sert kış koşullarına bağlı olarak popülasyonunda çarpıcı dalgalanmalar olduğu görülmektedir [@hagemeijer1997]. Özellikle 1970'lerin ikinci yarısında [@beaman1986] ve 1990'ların başlarında lokal olarak Göksu Deltası'nda [@berk1994]belirgin bir azalma kaydedilmiştir.

![](images/harita_Cisticola juncidis.png)

**Üreme**

Uzun otların bulunduğu çayırlar, sazlıkların kenarındaki alanlarda genellikle nemli kofa (Juncus) gibi yoğun, alçak vejetasyonun olduğu açık alanlarda ürer. Türkiye'deki yuva yeri, yuva yapısı ve yumurta sayısı ile ilgili bilgi yoktur. Diğer yerlerde ise yuvasını uzun otların ya da kofaların arasında iyice gizler. Uzun otlara ya da kofa gövdelerine örümcek ağları ile bağladığı armut şeklindeki yuvasının giriş deliği tepesindedir ve içini otlarla ve bitki tüyleriyle kaplar; olağan yumurta sayısı 4-6 arasındadır. **AKD.** 6 Mayıs 2004'te Göksu Deltası'nda yumurtlamanın 5 Nisan civarında olduğunu gösterecek şekilde yaklaşık 5 tane tüylenmiş yavru ve 28 Haziran 1999'da Dalyan'da yiyecek taşıyan bir erişkin gözlenmiştir. Özellikle Akdeniz'de mart sonu ile eylül başı arasında öten birçok erişkin kaydı vardır. Diğer yerlerde olduğu gibi yılda en az iki kez kuluçkaya yatması olasıdır.

**Alttürler ve Sınıflandırma**

, sadece batıda İzmir çevresinden örnekleri inceleyebilmiş ve bunları juncidis ile ilişkilendirmiştir, ancak güneydoğu kıyılarındakilerin muhtemelen neuroticus'u da içerdiğini tahmin etmiştir [@roselaar1995] (ikinci formun doğru telaffuzu için bkz. David ve Gosselin 2000b). Cambridge Üniversitesi Zooloji Müzesi'ndeki İstanbul örneği de (CUMZ27/Syl/23/t/7) juncidis'tir.

## Dik Kuyruklu Ötleğen

*Prinia gracilis*, Graceful Prinia

***Dar yayılışlı ancak genellikle çok sayıda bulunan yerlidir.***

Özellikle Doğu Akdeniz'deki birkaç sulakalanda az ve orta sayılarda görülür. Güneydoğu Anadolu'da sadece Birecik, Akçakale ve Dicle boyundaki lokalitelerde nispeten lokal ve hatta daha azdır. Batıda Antalya'da ve bir defa da kuzeyde Beyşehir ve Burdur göllerinde kaydedilmiştir. Sadece Göksu ve Çukurova deltaları ile eski Amik Gölü'nün çevresinde (Antakya) boldur. Genellikle Scirpus ve Juncus yataklarında, ancak bazen de pamuk tarlaları ve diğer daha kuru habitatlarda da görülür. Bu konudaki kanıtın nispeten zayıf olmasına rağmen sınırlı ölçüde üreme sonrası dağılma gösterebilir.

![](images/harita_Prinia gracilis.png)

**Üreme**

Ovalarda bulunur. Çoğunlukla Akdeniz kıyılarında, Fırat nehri kıyısında da Birecik'te ürer. Göksu ve Çukurova deltalarında bol sayıda üreyen bir türdür. 1991'de Göksu Deltası'nda üreyen popülasyonun 400-600 çift olduğu tahmin edilmiştir. Su kenarlarındaki yoğun vejetasyonu, sulama kanalları boyunca, eski nehir kanalları, sazlık sulakalanların kıyılarında, nehir ağzındaki ılgınlıklar (Tamarix) ve aynı zamanda buğday tarlalarında bulunur (van den Berk 1994). Çukurova'da kumullarda, nehir ve menderes kıyıları, sazlıklarda, çalılıkların ve kanalların olduğu tarlalar, plantasyonlar ve orman açıklıklarında bulunur [@have_etal1988]. Göksu Deltası'nda, sulak bir Phragmites alanının yanındaki nemli Scirpus ve Juncus sık vejetasyon kümelerinin içinde dokuz yuva bulunmuştur; Birecik'te benzer yerde üç yuva bulunmuştur ve bu 12 yuva yerden 0,3-1 m yüksektedir. Yandan geniş bir girişi olan kubbe şeklindeki yuvasını ince otlar, bitkisel atıklar, bitki lifleri ve örümcek ağlarıyla yapar ve bitki tüyleriyle kaplar. Türkiye'de gözlenen yumurta sayısı 4 (5 yuvada), 5 (7 yuvada). Yavru sayısı: 4 (4 yuvada), 5 (1 yuvada). **AKD.** Göksu Deltası'nda, nisan başıyla ağustos sonu arasında tüylenmiş yavruların kaydedilmesi birden fazla defa kuluçkaya yattığını gösterir [@berk1994]. 11 Eylül 1976'da Çukurova'da yuvasına yiyecek taşıyan bir erişkin ve 1 Eylül 1977'de Alanya yakınlarında yeni tüylenmiş iki yavrusunu besleyen bir çift gözlenmiştir. Göksu'da, 1 Haziran ve 9 Haziran 1993'te iki ve üç yumurtalı iki yuva bulunmuş ve tamamlanmamış bu kuluçkalarda daha sonra beş yumurta olduğu görülmüştür. 23 Mayıs ve 1 Haziran 1993'te her birinde dört ila altı günlük dört yavru olan iki yuva bulunmuş ve 23 Mayıs 1993'te yuva yapımı gözlenmiştir; 27 Temmuz 1971'de bir yumurtalı bir yuva (tamamlanmamış kuluçka); 2004'te iki çiftin yuva yaptığı gözlenmiş, 6 Mayıs'ta 4-5 günlük dört yavrulu bir yuva ve 22 Mayıs'ta beş yumurtalı bir yuva bulunmuştur; 2005'te 6 Mayıs'ta küçük yavrulu bir yuva, 11 Mayıs'ta dört yumurtalı başka bir yuva görülmüş ve 12 Mayıs'ta yuva yapımı gözlenmiştir. Çukurova'da, 10 Mayıs 1989'da beş yumurtalı bir yuva bulunmuştur. 19 Mayıs 2007'de Side yakınlarında dört yumurta ve yeni yumurtadan çıkmış bir yavrunun olduğu bir yuva ve birkaç kuluçkadan tüylenmiş yavrular kaydedilmiştir. **GDA.** 20 Mayıs 1993'te Birecik'te bir yuvada dört yavru yumurtadan çıkmış, 4 Haziran 2001'de boş ama yumurtlamaya hazır bir yuva görülmüş ve 20 Mayıs 2007'de beş yumurtalı başka bir yuva bulunmuştur; 10 Mayıs 2004'te ise yaklaşık dört günlük beş yavrulu bir yuva kaydedilmiştir. Diğer yerlerde yılda iki ya da üç kez kuluçkaya yatar, ancak Türkiye'de kaç kez kuluçkaya yattığı belirsizdir.

**Alttürler ve Sınıflandırma**

Akdeniz'deki popülasyonların tamamının Türkiye'nin güzeyinde tanımlanan ve bu bölgeye endemik olan akyildizi formuna dâhil olabileceğini düşünür [@roselaar1995]. Bu bölgedekilerin akyildizi formunu da kapsayan lepida grubundan olduğu açıktır. Birecik ya da Güneydoğu Anadolu'da başka bir yerden örnek yoktur [@roselaar1995]. Güneydoğu'da irakensis de olabileceğini düşünür.

## Kara Başlı Ötleğen

*Sylvia atricapilla*, Eurasian Blackcap

***Oldukça yaygın ve çok sayıda bulunan yaz konuğu ve geçit türü, lokal ve az sayıda kış konuğudur.***

Karışık ya da yaprak döken ağaçlık alanlarda ürer. Trakya'dan Karadeniz'in en doğu ucuna dek kuzey bölgelerinin çoğunda ve ayrıca lokal olarak Ege kıyılarında yayılış gösterir. Kısa süre önce yazın üreme kanıtı olmaksızın Konya Havzası'nın güneydoğusunda kaydedilmiştir. Karadeniz'deki popülasyonun yayılış alanının, bir takım iklimsel parametrelerce (en kurak aydaki 30 mm'lik yağış miktarı sınırı) belirlendiği batı ve doğuda birbirinden ayrılmış iki parçaya bölündüğünü öne sürmüştür [@kasparek1990c]. Ancak yazar tarafından tarif edilen iki yayılış merkezinin arasından Sinop Samsun arasında kalan bölgede üreme dönemine yakın zamandan birkaç kayıt olduğu göz önüne alınırsa, türün bölge genelinde kesintisiz bir yayılış gösterdiği söylenebilir. Ülkenin diğer bölgelerinden de, yine üreme dönemine ait birbirinden uzak sayılabilecek ve türün bilinenden daha geniş yayılışa sahip olabileceğini gösteren birkaç kayıt vardır. Sözü geçen kayıtlar Van Gölü, Seyfe Gölü'nden, Eber Gölü (İç Anadolu), Pozantı yakınından ve Bafa Gölü'nden bildirilmiştir. Bunların yanı sıra türden "Mersin yakınındaki yaz kuşu" olarak sözetmiş olsa da [@schrader1891], bu yorumun geçit kuşları için daha geçerli olduğu açıktır.

Geçit sırasında ülke genelinde bol ve yaygındır. Doğu bölgelerinde genellikle daha az sayılarla kaydedilir. Bahar geçişi bazen mart başında, genellikle mart ortasında başlar ve yaklaşık olarak mayısın üçüncü haftasına kadar devam eder. Ancak aşağıda da belirtildiği gibi, türün kışlama yayılışı göçebe ve yerli kuşların birbirinden ayırt edilmelerini zorlaştırmaktadır. [@kasparek1990c], bahar geçişinin tarihlerinde medyan 9 Nisan olarak belirlemiştir, ancak bir ölçüde az sayıda örneğe dayandığı için, bu tarih çok erken görünmektedir. Ülkenin orta ve güney bölgelerinde geçit, en yüksek sayılara nisanın üçüncü haftası ile mayısın ilk haftası arasındaki dönemde ulaşmaktadır. Örneğin 1992 Nisan'ının sonlarında, birkaç gün içinde Akşehir Gölü'nden 15.000'in üzerinde kuşun geçtiği tahmin edilmiştir [@bradshaw1992]. Sonbaharda daha az sayılarla geçiyor olabilir, ancak bu mevsime ait daha az sayıda kayıt vardır. Ağustos ortasından ekim ortasına dek kaydedilir. Geç bireylere İç Anadolu'da kasım ortasına dek rastlanır. Kuşların çoğu eylülün ikinci yarısında geçiyor gibi görünmektedir. Kasparek sonbahar göçü tarihinin medyanını 16 Eylül olarak belirlemiştir. Başta Ege ve Akdeniz'in sahil bölgeleri olmak üzere kışın oldukça az sayılarla kışlar. Bu mevsimde Danford tarafından Toroslar'da da bulunmuştur.

![](images/harita_Sylvia atricapilla.png)

**Üreme**

Deniz seviyesinden 2000 m'ye kadar, hem yaprak döken hem de ibreli açık ağaçlık alanlarda bulunan orman altı örtüsünde ürer. Özellikle Kocaçay Deltası'ndaki alüvyal ormanının kenarlarında bol üreyen bir kuşudur; 1993'de 31 hektarlık bir çalışma alanında 300-400 çiftin ürediği tahmin edilmiş ve hektar başına 0,65 öten erkek düştüğü hesaplanmıştır [@ertan1996]. 1946-48 yılları arasında mayıs ayında Çatalağzı'nda (Zonguldak) bol olduğu ve görünüşe göre yuvaladığı gözlenmiştir [@ogilvie1954]. Uludağ'da, 800 m'de yarı açık habitatta en bol görülen türlerden biri olduğu kaydedilmiştir [@jetz1995]. 1992'de Kızılırmak Deltası'nda, ağırlıklı olarak Yörükler Ormanı'nda popülasyonun yaklaşık 200-300 üreyen çiftten oluştuğu ve 100 hektarlık alanda 20 üreme alanı olduğu tespit edilmiştir. Aynı çalışmada ilk birey 29 Mart'ta kaydedilirken, çalışmanın sona erdiği 10 Haziran'da erişkinlerin hala ötüyor olduğu gözlenmiştir [@hustings1994]. Karadeniz'in kuzeydoğusunda sahilden ağaç sınırına kadar bolca ürer [@faldborg1994]. Türkiye'deki yuvalama alanı, yuvası ve yumurta sayısı hakkında bilgi yoktur. Türkiye dışındaki diğer bölgelerde genellikle sık orman altı örtüsünün içine, alçak bir çalı ya da alçak bir ağaç dalına, genellikle yerden yaklaşık 0,5 m yükseğe yuvalar. Kuru ot ve köklerden oluşan, ince ot, kök ve saç ile astarlı kâse şeklinde bir yuvası vardır. Olağan yumurta sayısı beş yumurtadır (4-6). **MAR.** Belgrad Ormanları'nda (İstanbul) 14 Mayıs 1970'te yuva malzemesi taşıyan bir çift; 19-29 Haziran 1973'te yavrular gözlenmiştir [@kasparek1990c]. KAD. 12 Mayıs'ta İspir'de yiyecek taşıyan bir erişkin; 12-13/24 Haziran 1978'de Ereğli Alaplı bölgesinde üç kuluçkaya ait uçabilen yavrular kaydedilmiştir [@kasparek1990c].

**Alttürler ve Sınıflandırma**

batıda nominat atricapilla, doğuda dammholzi olmak üzere (aşağıya bknz.) Türkiye'de iki alttürün ürediğini düşünmektedir [@kasparek1990c]. Türkiye'deki tüm kuşların atricapilla olduklarını belirtirken [@vaurie1954b], yayınlarındaki haritada bu iki alttürü Türkiye'nin kuzeyinde ürediğini göstermişlerdir [@shirihai2001]. Ancak göçmenlerin varlığı bu konuda karışıklığa neden olmaktadır. Dahası Kasparek'in Karadeniz'in doğusundan, Vaurie'nin ise üreyenlerden herhangi bir örnek inceleyip incelemediği net olarak bilinmemektedir [@roselaar1995]. Sahadaki gözlemlerimiz, Karadeniz'in batısındakiler ile ülkenin orta ve güney bölgesinden geçenleri nominat atricapilla olarak değerlendiren [@roselaar1995] görüşünü doğrulamaktadır. Ülkenin kuzeydoğusunda üreyen kuşların hangi ırktan oldukları konusunda yorum yapacak kadar bilgi bulunmamaktadır.

## Boz Ötleğen

*Sylvia borin*, Garden Warbler

***Lokal ve az sayıda yaz göçmeni, yaygın ve çok sayıda bulunan geçit türüdür.***

ürün Türkiye'deki durumu tam olarak belli değildir. üremeyi gösteren bir kanıttan sözedememiştir [@kumerloeve1961; @kumerloeve1967a; @kumerloeve1970a]. Türün Türkiye'nin kuzey ve doğusunda düzenli, seyrek ve lokal olarak ürediği kayıt ve araştırmalardaki artış sayesinde kanıtlanmıştır. Kısmen rastlantısal olsa da, bu artışta OST'in 1966'daki desteğiyle Türkiye'de kuşların sistematik olarak kaydedilmeye başlanmasının da kesinlikle payı vardır. Trakya'nın bazı bölgelerinde kesinlikle, Marmara'nın diğer kısımlarında da büyük olasılıkla ürer. Ayrıca Karadeniz, Doğu Anadolu ve büyük olasılıkla Ege'nin ve İç Anadolu'nun sınır bölgelerinde ürer. Üreme döneminde çalılık orman altı örtüsüne sahip yaprak döken ormanlar ya da yüksek ve iyi gelişmiş genç ormanlarda, ara sıra bahçelerde, deniz seviyesinden 1800-2000 m'ye kadar, ancak genellikle 1400 m'nin altında bulunur.

Geçit sırasında daha bol ve daha yaygındır. Genellikle makul sayılarla, ara sıra ve özellikle ülkenin doğu bölgelerinde yüksek sayılarla kaydedilir. Baharda mart ortasından itibaren görülmeye başlar, ancak genellikle nisan ortasından önce yaygın değildir. En yüksek sayılarla kaydedildiği dönem nisan sonu ile mayıs başı arasıdır, ancak doğu bölgelerinde mayısın üçüncü haftasına kadar belirgin sayılarla görülmeye devam eder. Bu bölgede en geç 4 Haziran'da büyük olasılıkla geçit yapan bir birey kaydedilmiştir. Sonbahar geçişi ağustos başından eylül sonuna kadar sürer, geç bireylere ise ekimin üçüncü haftasına dek rastlanır.

![](images/harita_Sylvia borin.png)

**Üreme**

Mayıs sonu ile Haziran arasında, başta Karadeniz Bölgesi olmak üzere, ağaç altı bitkilerine sahip yaprak döken ve karışık orman ve korulardan birçok öten kuş kaydı bildirilmiştir. Yuva kaydı yoktur ve dolayısıyla bu kayıtların lokal üremeyi mi yoksa geç kalmış göçmenleri mi gösterdiği belirsizdir. **MAR.** 11 Ağustos 1972'de Çamlıca'da (İstanbul) tüylenmiş beş yavrusunu besleyen bir çiftin gözlemi türün tek kesin üreme kaydıdır. 1992'de Kızılırmak Deltası'nda haziran başına kadar göçmenler kaydedilmiş, ayrıca 10 tanesi Yürükler Ormanı'nda toplam 11 üreme alanı belirlenmiş ve buradan yola çıkılarak alanda, 100 hektara ortalama 5 üreme alanı düşecek şekilde tahminen 50-100 çiftin ürediği hesaplanmıştır [@hustings1994]. Diğer bölgelerde bir çalı ya da genç bir ağaç içine alçağa yuvalar. Kuru otlardan oluşan, ince ot, saç ve kök ile astarlı, kâse şeklinde, gevşek ve büyükçe bir yuvası vardır. Olağan yumurta sayısı 4-5'tir. Yumurtalar mayıs sonu ile haziran arasında koyulur.

**Alttürler ve Sınıflandırma**

Görünüşe göre ülkede görülen tüm kuşlar woodwardi'dir [@roselaar1995]. Bu form ile nominat borin arasındaki yoğun geçiş göz önüne alındığında tür içindeki kesintisiz coğrafi varyasyonun içinde bir alttürün tanımlanması faydalı olmayabilir.

## Çizgili Ötleğen

*Curruca nisoria*, Barred Warbler

***Lokal yaz göçmeni ve seyrek geçit türüdür.***

örünüşe göre lokal ve genellikle seyrek yaz göçmenidir. Her bölgede ürer, ancak Akdeniz'den çok az kaydı vardır. Kayıtların çoğu kuzey bölgelerinden, özellikle Karadeniz'den bildirilmiştir. İlk üreme kayıtları İstanbul'un Anadolu yakasındandır [@alleon1880; @matheydupraz1920]. Göçmenlerin varlığı üreyen kuşların durumunun ve yayılışlarının net olarak anlaşılması çoğunlukla güçleştirdiği için bu kayıtların dışında doğrulanmış üreme kaydı nispeten azdır. Ancak 1992 baharında Kızılırmak Deltası'nda, türe uygun habitatların bol bulunduğu gösterir şekilde tahminen 125-175 çiftin ürediği hesaplanmıştır. Doğu Anadolu'da lokal olarak 1700 m'de, ancak genel olarak deniz seviyesinden en az 1000 m'ye kadar; yaprak döken ağaçlık alanlardaki açık, boş kısımlarda ve sık ve çoğunlukla dikenli çalıların bulunduğu yüksek irtifalarda ve tepelik alanlarda ürer.

Geçit sırasında ülke genelinde makul derecede bol ve yaygındır. Güney bölgelerde nisan ortasından itibaren yaygın bir biçimde görülür. Geçişin en yoğun olduğu dönem nisan sonu ile mayıs başıdır. Geç kuşlara mayısın son haftasına kadar rastlanır. Sonbahar geçişi ağustos başından eylül sonuna dek sürer. En yoğun geçiş eylülün ilk üç haftası boyunca yaşanırken geç kuşlara ekim ortasına dek rastlanır.

![](images/harita_Curruca nisoria.png)

**Üreme**

Çoğunlukla ağaçlık alanların kenarlarındaki dikenli çalılarda ve boşluklarda, ara sıra da daha açık alanlardaki sık çalılarda ve kalın çalıları da içeren yol kenarındaki otluk şeritlerde ürer. Sık bir çalı içine yuvalar. Gözlemler sırasında boyu 2,5 m olan dikenli bir çalı içinde 1,2 m yüksekte bir yuva ile alçak bir dikenli çalı içerisinde 0,6 m yüksekte başka bir yuva kaydedilmiştir [@hustings1994]. Türkiye'deki yuvası ve yumurta sayısı hakkında bilgi yoktur. Diğer bölgelerde otların saplarından oluşan, ince kökler, saç ve ara sıra örümcek ağları ile astarlı, derin bir kâse şeklinde bir yuva yapar. Olağan yumurta sayısı 4-6 olur. Çoğu bölgede mayıs ve haziran aylarında ötüşleri duyulmakta ve erişkinler gözlenmektedir, ancak o döneme rastlayan bahar göçü ve ardından görülen üreme sonrası dağılma nedeniyle bu gözlemlerin üreyen bireylere ait olup olmadığının anlaşılmasını güçleştirmektedir. KAD. Kızılırmak Deltası'nda, 3 ve 7 Haziran 1992'de yuva yapma davranışı gözlenmiş, 3 Haziran 1992'de kuluçka izi taşıyan bir erişkin halkalanmıştır [@hustings1994]. 6 Temmuz 1990'da ise yavrularını besleyen bir erişkin kaydedilmiştir. Ereğli'de 10 Mayıs 1978'de yuva malzemesi taşıyan bir erkek gözlenmiş, 22 Haziran 1978'de uyarı sesi duyulmuş ve 1 Temmuz 1977'de uyarı sesi çıkaran bir çift kaydedilmiştir [@albrecht1986]. **İÇA.** 6 Mayıs 1992'de Eber Gölü'nün güneyinde bir çift ile yalnız bir dişinin bir çalı içine yuva yaptığı, ayrıca erkek bireyin uyarı sesi çıkardığı ve görülmeyen, ancak ötüşü duyulan bir başka erkeğe karşı üreme alanını aktif bir şekilde savunduğu gözlenmiştir [@bradshaw1994].

**Alttürler ve Sınıflandırma**

Nominat [@shirihai2001].

## Küçük Ak Gerdanlı Ötleğen

*Curruca curruca*, Lesser Whitethroat

***Nispeten yaygın ve çok sayıda bulunan yaz göçmeni ve yaygın geçit türüdür.***

Ülkenin iç kısımlarında, yüksek irtifada ve nispeten seyrek çalılıklara sahip kurak dağlık bölgelerde ve ara sıra en az 2600 m'deki açık ağaçlık alanlarda ürer. Bol görülür, hatta yer yer çok bol olabilir. Geçit sırasında ülkenin tamamında yaygındır. İlkbahar geçişi mart başında az sayıyla başlar, nisanın ikinci yarısında en yüksek sayıya ulaşır ve mayıs ortasına dek sürer. Sonbahar göçü daha uzun süreye yayılır. Ağustos başından kasım başına dek sürer. 24 Kasım 1989'da Birecik'te istisnai bir şekilde geç kalmış bir bireye rastlanmıştır. Bu mevsimde en yüksek sayılara eylül ortasından ekim ortasına kadar rastlanır. Hatta kuzey kıyılarında bazı yıllar eylül başında da yüksek sayılarla geçiyor olabilir. Batı bölgelerde ara sıra Birecik'teki geç bireyin de yapmış olabileceği gibi kışlar. Bu durumu kanıtlar gibi görünen tek bir bireyin gözlendiği kayıtların detayları şöyledir: 18 Ocak 1969'da Büyük Menderes Deltası'nda [@ost1972], 3 Aralık 1970'de Bafa Gölü'nde [@ost1975], 19 Aralık 1996'da Adana'da, 24 Aralık 1996'da Büyük Menderes Deltası'nda ve 12 Şubat 1999'da Çukurova'da.

![](images/harita_Curruca curruca.png)

**Üreme**

Dağınık çalılar ve bodur ağaçların yer aldığı dağlık bayırlarda ve orman altı örtüsü ve çalılıkların olduğu ağaçlık alanlarda bulunur. Hasan Dağı'nda ve Gaziantep'teki yuvalar açık kayalık alanlar ve bodur ibreli ağaçlık alanlarda bulunan dağınık kuşburnu çalıların içindeydi. Göreme'de bulunan bir yuva ise duvar üzerindeki bir sarmaşığın içindeydi. Kocaçay Deltası'nda kesim yapılmış orman açıklıklarında ve tarımsal alanlarda ürer [@ertan1996]. Çalıların içindeki yuvaların çoğu yerden en çok 0,3-0,5 m yüksekte bulunsa da 1,5 m yüksekte yapılanlar da vardır. İnce dal, ot ve köklerden oluşan saç ve ince köklerle astarlı küçük, narin, kâse şeklinde bir yuvası vardır. Türkiye'de gözlenen yumurta sayısı 2 (1 yuvada), 3 (5 yuvada), 4 (2 yuvada), 5 (2 yuvada). 1907'de bulunan yuvalardaki yumurta sayısı 4 ile 6 arasındadır (Ramsay 1914). Yavru sayısı: 3 (2 yuvada), 4 (5 yuvada). Çoğu bölgede nisan başı ile eylül ortasında üreme alanlarındadır. **GDA.** 17 Mayıs 1993'te ve 2 Haziran 1993'te Gaziantep yakınında, içinde yumurtalar bulunan yuvalar gözlenmiştir. Aynı yerde, 14 Haziran 1996'da birkaç kuluçkaya ait uçabilen yavrular, 8-9 Mayıs 2004'te ikisinin içinde üç yumurta, dördünün içinde ise yeni yumurtadan çıkmış yavru olan altı yuva kaydedilmiştir. Bu yavrular yumurtaların yaklaşık olarak 24 Nisan'da koyulduğunu göstermektedir. 17 Mayıs 2004'te yuvalardan bir diğerinde yeni yumurtadan çıkmış yavru kaydedilmiştir. **İÇA.** 21 Mayıs 1998 ve 31 Mayıs 1973'te 5 Haziran 1992'de aynı bölgede, Hasan Dağı'nda, içinde yumurta olan ikişer yuva bulunmuştur. Hasan Dağı'ndaki yuvalarda 18 Haziran'da tüylenmiş yavru gözlenmesi, ilk yumurtanın yaklaşık olarak 21 Mayıs'ta koyulduğunu göstermektedir. 14 Haziran 1993'te Göreme'de içinde yaklaşık 6 günlük yavrular olan bir yuva, 26 Temmuz 1992'de Kapodokya'da, içinde yavru bulunan bir yuva kaydedilmiştir. 13 Ağustos 1967'de Kızılcahamam'da bir erişkin tarafından beslendiği gözlenen yavrular büyük olasılıkla ikinci kuluçkaya aittir. 1907 Mayıs'ının son haftasında Karadağ'daki yuvaların bir kısmında yeni koyulmuş yumurtalar, diğer bir kısmında ise yumurtadan yeni çıkmış yavrular kaydedilmiş, ancak diğer bir yuvada yumurtaların, ancak 8 Haziran sonrasında koyulduğu da gözlenmiştir [@ramsay1914]. **AKD.** 27 Mayıs 1992'de Demirkazık'ta içinde yumurta olan bir yuva, 18 Temmuz 1871'de Toroslar'da içinde küçük yavru bulunan bir başka yuva kaydedilmiştir. **DOA.** 15 Haziran 2004'te Gelinkaya'da (Erzurum) içinde üç yumurta bulunan bir yuva kaydedilmiştir.

**Alttürler ve Sınıflandırma**

Bu üsttüre dâhil çeşitli formlar arasındaki ilişki ve coğrafi varyasyonun, Batı Palearktik kuşlarını çalışan ornitologların ve taksonomistlerin karşılaştığı en zorlu sorunlardan biri olduğu kesindir [@shirihai2001]. Yine de son dönem yazarlar bu sorunu çözmek adına şimdiye dek verilen en etraflı çabayı göstermişlerdir. Türkiye'de üç alttürün olabileceğini düşünmüştür [@roselaar1995]. Bunlar, göç döneminde düzenli olarak kaydedilen ve üremesi de mümkün olan nominat curruca, [@shirihai2001] curruca ile sinonim kabul ettiği caucasica ve althaea'dır. Akdeniz Bölgesi'nden iki althaea kayıt vardır (Ç.N): 14 Nisan 1987'de Çukurova'da [@have_etal1988]ile 19 Nisan 2004'te Akyatan'da halkalanan birer birey. Saha deneyimimize ve eldeki kanıtlara dayanarak [@shirihai2001] gibi düşünüyor ve sırtlarının biraz daha gri olması nedeniyle althaea formuna yaklaşsalar da, Türkiye'de üreyen tüm formları curruca olarak değerlendirmeyi uygun buluyoruz. Elde incelediğimiz ve vokalizasyonları üzerinde çalıştığımız kuşların büyük bölümü şakırtılı bir ötüşe ve curruca alttürüne eş veya ona yakın tüy renklenmesine sahiptir. Ancak özellikle en yüksek rakımlarda görülen diğer bir kısım kuşun uçuş sırasındaki ötüşü althaea'ya benzer şekilde cızırtılıdır. Yakın zamanda ak gerdanlı ötleğen grubunda dört allopatrik türün tanımlanmış olması [@shirihai2001], yukarıda sözü edilen kayıtların ne derece önemli olduklarının yeniden gözden geçirilmesini gerekli kılmaktadır. Bunların yanı sıra Sibirya'da görülen "blythi" formunun sonbaharda birkaç kez görüldüğü bildirilmiştir, ancak [@shirihai2001] göre bu form curruca alttürünün sinonimidir.

## Ak Gözlü Ötleğen

*Curruca crassirostris*, Eastern Orphean Warbler

***Yaygın ve nispeten çok sayıda bulunan yaz göçmeni ve seyrek geçit türüdür***

Lokal olarak, İç Anadolu'da, Karadeniz'in batısı ile en doğusunda ve ayrıca Güneydoğu ile Doğu Anadolu'nun bazı bölgelerinde bulunur. Genellikle çalılıklarla kaplı yamaçlarda, kayalık ya da tepelik bölgelerdeki bağ ve bahçelerde ürer. Kars ilinin Aras Vadisi gibi daha alçak irtifada bulunan kesimlerinde de ürüyor olabilir, ancak sözü geçen bölgeden kanıtlanmış üreme kaydı yoktur [@kumerloeve1967a]. Doğu Toroslar'da en az 1800 m'de, daha doğuda ise 2000 m'nin üzerinde kaydedilmiştir.

Geçit sırasında tüm bölgelerde belirgin şekilde daha yaygın olmasına rağmen ülkenin doğusundan çok az yayımlanmış kaydı vardır. Baharda güney sahillerinde mart sonunda görülmeye başlasa da genellikle nisan başından mayıs sonuna kadar kaydedilir. Yayımlanmış en erken kayıt 12 Mart'tır. Sonbaharda ağustos başından eylül sonuna ve çok nadiren ekim başına kadar geçit yapar. En geç 15 Ekim'de Alanya'da kaydedilmiştir (1970).

![](images/harita_Curruca crassirostris.png)

**Üreme**

Yuvasını yerden 1-2 m yükseklikte, bir çalıya ya da alçak bir ağaca yapar. Özellikle meşe, katırtırnağı, yabani armut ve zeytin fidanlarını ile alçak çalı kümeleri arasındaki uzunca çalıları tercih eder. İspanya'da hortensis alttürünün 5 m yüksekte yuvaladığına dair kayıt olmasına rağmen Türkiye'de benzer bir kayıt yoktur. Örümcek ağları ile birbirine tutturulmuş ince dallardan, bitki gövdelerinden ve otlardan oluşan ve ot, kök ve saç ile astarlı kâse şeklinde bir yuvası vardır. Türkiye'de gözlenen yumurta sayısı 3 (1 yuvada), 4 (8 yuvada), 5 (13 yuvada), 6 (5 yuvada). **EGE.** 16 Nisan 1951'de yuva yapımının nisan başında başladığını gösterir şekilde tam kuluçkaya sahip üç yuva ile yumurtaları tamamlanmamış bir yuva bulunmuştur. 1950 ve 1951 yıllarında 18-26 Nisan arasında İzmir yakınlarında yumurtaları tamam on bir, tamamlanmamış yedi yuva daha bulunmuştur [@mcneile1950]. Yakın zamana ait en erken üreme kayıtları 23-30 Nisan 2003'te Altınkum yakınında bulunan yumurtaları tamamlanmamış iki yuva ile yapım aşamasındaki diğer iki yuvadır. 2001 Mayıs'ında İzmir, Altınkum ve Muğla bölgelerinde içinde yumurta olan otuz üç yuva bulunmuştur. Bu yuvaların birkaçında mayıs ayının başında kuluçkaya yatıldığı gözlenmiştir. 10-23 Mayıs arasında yuvaların ikisinde guguk yumurtası kaydedilmiştir. Yuvaların yedisinde mayıs ayında yavru gözlenmiştir ve bu yavruların bir kısmı 11 Mayıs'ta nerdeyse tüylenmiştir. 8-17 Mayıs arasında aralarında daha 8 Mayıs'ta tüylenmiş yavruların da olduğu birkaç kuluçkaya ait uçmaya başlamış yavru kaydedilmiştir [@mcneile1950], PC, M. Demain). **MAR.** 7-8 Haziran 1966'da Bandırma'da yiyecek taşıyan üç çift, 26 Haziran 1973'te Gülpınar'da tüylenmiş yavru gözlenmiştir. **İÇA.** 1907 Mayıs'ının son haftasında içinde yeni koyulmuş yumurta olan 4-6 yuva ve ancak 8 Haziran sonrasında yumurta koyulan bir diğer yuva bulunmuştur [@ramsay1914]. 21 Mayıs 1998'de Hasan Dağı'ndaki bir yuvada beş yumurta, 11 Haziran 1998'de Karapınar'da içinde iki yumurta bulunan bir diğer yuva bulunmuştur. **GDA.** 2 Haziran 2001 ve 2 Haziran 1993'te Gaziantep yakınında her birinde beş yumurta bulunan iki yuva bulunmuştur. Yine aynı bölgede 7-9 Mayıs 2004'te birinde altı diğerinde dört yumurta bulunan iki yuva; 12 Haziran 2006'da ise birinde tamamlanmamış kuluçkaya işaret eder şekilde bir yumurta, diğerinde üç yumurta bulunan iki yuva bulunmuştur. Ağustos başında Birecik ve Halfeti bölgesinden dört tane genç birey kaydı vardır. **AKD.** 29 Nisan 1970'de Aladağ'da, 4 Mayıs 1970'de İslahiye'de yuva yapma davranışı gözlenmiştir. 15 Mayıs 2004'te Uzuncaburç'ta birinde beş diğerinde yumurtaları tamamlanmamış tek yumurtalı iki yuva bulunmuştur. Aynı yerde 17 Haziran 1996'da tüylenmiş yavruların beslendiği gözlenmiştir. 12 Mayıs 2005'te yine Uzuncaburç'ta henüz yumurtaların koyulmadığı boş bir yuva ile yumurtaları tamamlanmamış bir ve iki yumurtalı iki yuva kaydedilmiştir. 5 Mayıs 1989'da Dalyan'da yiyecek taşıyan bir erkek gözlenmiştir. Yılda iki kere kuluçkaya yattığına dair kanıt yoktur, ancak mayıs sonu ile haziran arasında kaydedilen aktif yuvalar büyük olasılıkla ikinci kuluçkaya aittir.

**Alttürler ve Sınıflandırma**

Türkiye'de hepsi batı bölgelerinden toplanmış çok az sayıda örnek olup, bunların hepsi crassirostris formu altında değerlendirilmiştir [@roselaar1995]. crassirostris'in büyük olasılıkla ülkenin büyük kesiminde bulunduğunu, kuzeydoğuda Aras Vadisi'nin kuzeyinde ise balchanica formunun görülmesinin olası olduğunu öne sürmektedir [@roselaar1995]. değerlendirmesine göre ise Türkiye'deki kuşların tamamı crassirostris'tir [@shirihai2001]. Ancak ülkenin en doğusunda bu türle ilgili kapsamlı saha deneyimi yoktur. Batı ve Doğu Akdeniz formlarını S. hortensis ve S. crassirostris olarak allopatrik türler olarak kabul eder [@shirihai2001].

## Çöl Ötleğeni

*Curruca nana*, Asian Desert Warbler

***Rastlantısal konuktur.***

27-28 Kasım 1970'te Çukurova Deltası'nda, Karataş'ta gözlenen bir bireye ait tek kayıt vardır [@ost1975]. Ortadoğu ve Batı Avrupa'ya ait kayıtların tümü nana alttürüne aittir.

![](images/harita_Curruca nana.png)

**Üreme**

Türkiye'de yuvalamaz.

**Alttürler ve Sınıflandırma**

Afrika'da bulunan deserti ile Asya'da bulunan nana formlarının ayrı türler olarak öne sürülmüş [@shirihai2001] ve bu revizyon yaygın kabul görmüştür.

## Ak Gerdanlı Ötleğen

*Curruca communis*, Common Whitethroat

***Yaygın ve çok sayıda bulunan yaz göçmeni ve geçit türüdür.***

ispeten bol ve yaygın yayılışlı yaz göçmenidir. Güneydoğu Anadolu'nun kuzeyi dışında tüm bölgelerde ürer. Akdeniz'de nispeten lokaldir. Ülkenin kuzey, orta ve doğu bölgelerinin genelinde ise sadece az sayılarla görülür. Çoğunlukla açık ve genellikle yaprak döken (çoğunlukla meşe) ağaçlık alanlar ile hem ovalık hem de dağlık alanlardaki sık çalılıklarda ürer. Doğu Anadolu'da istisnai olarak 3000 m'de ve Toroslar'da 2100 m'de üremiştir. Geçit sırasında ülkenin genelinde daha bol ve yaygındır. Baharda mart ortasından mayıs sonuna kadar görülür. En yüksek sayıda bireye nisanın ilk yarısında rastlanır. Nadiren şubat sonunda da kaydedilmiştir. Sonbahar geçişi ağustos başından ekimin üçüncü haftasına kadar sürer, ancak çoğunluk eylül sonunda gitmiş olur. 12 Şubat 1999'da Çukurova, Karataş'ta görülen bir bireye ait 1 kış kaydı vardır. (E. van der Burg ve R. Hofland).

![](images/harita_Curruca communis.png)

**Üreme**

Açık alanlardaki çalılıklar, açık ağaçlık alanlar, orman kenarları, çayırlar ile ekili arazilere komşu çalılıklarda; Ege'de özellikle meşe baltalıklarında ürer. Genellikle 0,5 m'nin altındaki alçak çalı ya da böğürtlen içinde yuvalar. 3 Haziran 1950'de İzmir yakınında bitki ve çalıların sardığı bir hendekte dikenli bir çalının iyice içinde derinde bir yuva bulunmuştur [@mcneile1950]. Kuru otlardan oluşan ince ot saç ve kökler ile astarlı derin bir kâse şeklinde bir yuvası vardır. Türkiye'de gözlenen yumurta sayısı 4 (2 yuvada), 5 (5 yuvada). Yavru sayısı: 5 (1 yuvada). KAD. 29 Mayıs 1992'de Abant Gölü'nde yumurta koyulmaya hazır bir yuva bulunmuştur. Bu yumurtaların henüz tamamlanmadığı yuvada 3 Haziran'da iki yumurta kaydedilmiştir. 6 Haziran'da kuluçkada beş yumurta, 22 Haziran'da aynı yuvada yaklaşık 4-5 günlük beş yavru gözlenmiştir. 19 Mayıs 1978'de Yeniçağa Gölü'nde yuva yapma davranışı gözlenmiştir [@kilic1987]. Kızılırmak Deltası'nda 9 Haziran 1969'da yavrularını besleyen bir çift [@dijksen1985], 4 Haziran 1992'de ise yiyecek taşıyan bir erişkin gözlenmiştir [@hustings1994]. 10-11 Haziran 2004'te Gelinkaya'da her birinde beş yumurta olan iki yuva bulunmuştur. **MAR.** 18 Mayıs 1966'da Uluabat Gölü'nde yanında yeni tüylenmiş yavru olan bir çift, 25 Mayıs 1967'de Manyas Gölü yakınında tüylenmiş dört yavrusunu besleyen bir çift gözlenmiştir. 18 Haziran 1973'te Kilyos'ta, 19 Haziran 1973'te Büyükçekmece'de yiyecek taşıyan erişkinler kaydedilmiştir. **EGE.** 22 Mayıs 1950'de İzmir Bornova'da kısmen yapılmış bir yuva bulunmuş, aynı yuvada 3 Haziran'da dört yumurta kaydedilmiştir [@mcneile1950]. 21 Mayıs 1954'de yine İzmir'de tamamlanmamış halde bulunan bir diğer yuvanın 27 Mayıs 1954'de tamamlanmış, ancak hala boş olduğu gözlenmiştir [@mcneile1950]. Yine mayıs ortasında Denizkent'te yiyecek taşıyan bir erişkin kaydedilmiştir. **İÇA.** 21 Mayıs 1998'de Hasan Dağı'nda içinde beş yumurta olan bir yuva, 30 Mayıs 1999'da Göreme'de yumurtaların mayıs başında koyulduğunu gösterir şekilde yeni tüylenmiş yavru kaydedilmiştir. **DOA.** 13 Haziran 2001'de Van yakınında içinde yumurta bulunan yuva bulunmuştur.

**Alttürler ve Sınıflandırma**

Nominat communis ile icterops arasında büyük miktarda geçiş vardır [@roselaar1995; @shirihai2001]. Türkiye'de görülen alttürlerin sınıflandırma sırasında yaşanan sorunlarla ilgili olarak en ayrıntılı açıklamayı yapmıştır [@roselaar1995]. Buna göre kuzeybatıda (Trakya) ve tüm Karadeniz'de görülenler communis; güney ve doğu bölgelerde diğer bir deyişle Toroslar'a kadar batıda, Aras Vadisi'ne kadar kuzeyde ve Ankara'nın güneyinde görülenler icterops'tur. Geçiş formları Marmara Denizi'nden Ermenistan sınırına kadar ülkeyi dar bir şerit halinde geçen bir hat boyunca ve güneyde Orta Akdeniz kıyılarına dek yayılış gösterir. Roselaar'ın dikkati çektiği gibi, güneydoğuda tanımlanmış traudeli formu [@kumerloeve1969a] *icterops* ile sinonimdir.

## Bozkır Ötleğeni

*Curruca conspicillata*, Spectacled Warbler

***Lokal ve nadir yerli ve yarı göçmendir.***

Yakın zamanda Güneydoğu Anadolu'da ürediği kanıtlanmıştır. 2002 Mayıs'ının sonlarında Siverek'in doğusundaki Karacadağ'ın zirvesinde, gelişmiş bir geven çalısının içinde oldukça büyük olduğu belli bir üreyen popülasyon keşfedilmiştir [@welch2004spectacled].

2002 yılına kadar yalnız 6 yayınlanmış kayıt vardır; 15 Nisan 1969'da Side'de bir dişi [@ost1972], 19 Ekim 1970'de Silifke'nin doğusunda bir ergen [@ost1975], 4 Ekim 1974'te İskenderun yakınında bir erişkin dişi ile ergen [@ost1978], 7 ve 10 Eylül 1981'de Belen Geçiti'nde bir birey [@beaman1986], 16 Ekim 1982'de Burdur Gölü'nde iki birey, 11 Kasım 1983'te Ayvacık yakınındaki Küçükkuyu'da (Balıkesir) beş birey [@kasparek1990a] kaydedilmiştir. Ancak bu kayıtların bir kısmında tür tayini hatalı olabilir. En yakında bulunan popülasyon Kıbrıs'tadır ve bu popülasyon yerli ya da sadece yarı göçmendir.

![](images/harita_Curruca conspicillata.png)

**Üreme**

**GDA.** 29-30 Mayıs 2002'de Siverek'in 45 km doğusunda Karacadağ'da yapılan bir çalışmada, 1700 m'de alçak volkanik kayaç parçaları ve toprağın yarısından fazlasını kaplayan dağınık geven çalılıkları ile kaplı kumlu zeminde bir kısmı çift halinde ve bir diğeri yiyecek taşırken gözlenen toplam 16 erişkin kaydedilmiştir. Taranan alanın yaklaşık 200 hektar, benzer habitata sahip toplam alanın ise yaklaşık 8900 hektar olması bu noktada önemli bir üreyen popülasyon olabileceğini göstermektedir. 30 Mayıs 2002'de sık bir gevenin içinde yerden yaklaşık 40cm yukarıda kuru otlardan oluşan bir kâse şeklinde ve içinde yumurtaların mayıs başında koyulduğunu gösterir şekilde tüylenmeye yakın beş yavru olan bir yuva bulunmuştur [@welch2004spectacled]. Söz konusu yayında yer alan fotoğraflar habitatın, türün bol bulunduğu Belchite (İspanya) yakınındaki bir bölgeye yüzeysel de olsa benzediğini göstermektedir. Yuvadaki yavruların fotoğrafı ise kesinlikle bozkır ötleğeninin karakteristik derin yuvasına benzemektedir. Türkiye dışındaki bölgelerde yuvanın dış kısmında da kökler ve bazen yapraklar bulunmaktadır. Fincanın iç kısmı ise yalnızca otlarla değil aynı zamanda bitkisel hav, saç, ince kök ve ara sıra da yün ile astarlıdır. Olağan yumurta sayısı 4-5 (3-6) olur. Tür yılda iki kez kuluçkaya yatar. Karacadağ'da kar, mayısa hatta hazirana kadar yerden kalabildiği için [@welch2004spectacled] yukarıda sözedilen kaydın ilk kuluçka dönemine ait olduğu kesindir. İkinci kuluçka büyük olasılıkla haziran-temmuz arasında yapılır.

**Alttürler ve Sınıflandırma**

Nominat.

## Bıyıklı Ötleğen

*Curruca cantillans*, Subalpine Warbler

***Nispeten yaygın ve orta sayılarda yaz göçmenidir.***

Ege'nin batı yarısında ve güney Trakya'yı da içerecek şekilde Marmara'ya komşu olan bölgelerinde ürer. Akdeniz'in bazı bölgelerinde de ürüyor olabilir, ancak türün Türkiye'deki üreme yayılışının güneyde ve batıda ne kapsamda olduğu belirsizdir. Geçit sırasında daha yüksek irtifada, bunun dışında en az 1100 m'deki çalılık alanlar ile zeytinlikler ve badem bahçelerinde bulunur. Üreme döneminde açık yaprak döken ormanda ya da çam ormanında görülür.

Geçit sırasında, genellikle ülkenin batı bölgelerinde daha yaygındır. Akdeniz'in genelinde düzenli, güneydoğu Anadolu'ya hemen komşu olan bölgelerinde ise ara sıra kaydedilir [@bird1937]. İç Anadolu'da da seyrek olarak kaydedilmiştir. Karadeniz'den kaydı yoktur. Van, Başkale'den 7 Ağustos 1986'a ait yayımlanmış bir kaydı vardır. Bu kayıt, türün genel olarak en doğudaki kayıtlarından biridir. Bahar geçit tarihleri kesin olarak bilinmemektedir. En erken kaydedildiği tarih Çukurova Deltası'nda Karataş'ta bir bireyin görüldüğü 11 Mart'tır (1972). Sonbaharda, ağustos başında üreme alanını terk etmeye başlarlar. Sonbahar geçişi ağustos başında başlar, en yüksek sayı ağustos sonunda ve eylül başında görülür. Bu döneme ait en geç kayıt tarihi Büyük Çamlıca'da bir bireyin görüldüğü 11 Ekim'dir (1981). Kışın nadiren Ege'de kaydedilmiştir; örn. 17 Aralık'ta 1969'da Büyük Menderes Deltası'nda iki birey görülmüştür [@kasparek1988a]. Kasım ayına ait Ayvacık kaydı bozkır ötleğeni olarak bildirilmiş olsa da büyük olasılıkla bu türe ait görünmektedir.

![](images/harita_Curruca cantillans.png)

**Üreme**

Marmara Denizi civarı ve kıyı Ege başta olmak üzere genellikle açık alanlardaki sık çalılıklarda ama aynı zamanda orman altı örtüsüne sahip açık ağaçlık alanlarda ürer. Türkiye'deki yuvası ve yumurta sayısı hakkında bilgi yoktur. Türkiye dışındaki diğer bölgelerde çalının içine yuvalar. Ot ve bitkisel havdan örülmüş ve daha ince ot, bitki lifi ve saç ile astarlı kâse şeklinde bir yuva yapar. Olağan yumurta sayısı 3-4 olur. Üreme dönemi nisan ortasında başlar ve yılda iki kez kuluçkaya yatar. Türkiye'de tüylenmiş yavrular ve yiyecek taşıyan erişkinler daha çok mayısın ikinci yarısında görülmeye başlar. **MAR.** 26 Haziran 1973'te tüylenmiş yavruları ile birlikte görülen çift en geç kayıttır. Midilli Adası'nda 10 Mayıs 1995 ve 18 Mayıs 1985'te her birinin içinde dört yumurta bulunan iki yuva bulunmuştur. 6, 12 ve 16 Mayıs 1995'de ise üç yuvada yavru kaydedilmiştir. Bu yuvalardan en erken aktif olanı yumurtaların en geç 22 Nisan'da koyulmuş olduğunu göstermektedir.

**Alttürler ve Sınıflandırma**

Albistriata alttürü vardır. Batı Akdeniz'deki bazı adalarda görülen moltonii ile Güneydoğu Avrupa'dan Batı Türkiye'ye dek görülen albistriata ırkları nominat cantillans ile allopatriktir ve morfolojik olarak nispeten iyi ayrılmışlardır. Bu iki form allopatrik tür olma sürecinin başında olabilirler [@shirihai2001]. Kuzey Afrika'da bulunan "inornata" görünüş bakımından nominat forma çok daha benzerdir. Moltonii'nin subalpina ile sinonim kabul edilmesi en uygun olabilir [@baccetti2007].

## Maskeli Ötleğen

*Curruca melanocephala*, Sardinian Warbler

***Yaygın ve çok sayıda bulunan yerli ve yarı göçmen ve yerel olarak geçit türüdür.***

Daha çok Marmara, Ege ve Batı Akdeniz ve Batı Karadeniz Bölgesi'ndeki çalılık alanlarda bulunur. İç Anadolu'nun batıda ve kuzeyde bu bölgelere komşu kısımlarında da kaydedilmiştir. Görünüşe göre Güneydoğu Anadolu'nun batı kısımlarında da üremektedir. Genellikle az ya da orta sayıda görülür. Ürediği en yüksek rakım bilinmemekte, ancak büyük olasılıkla yaklaşık 1000 m'ye kadar bulunur. Yerli kuşlarla karışmaları nedeniyle geçit tarihlerinin belirlenmesi zordur, ancak geçit sırasında ülkenin batı ve orta bölgelerinde biraz daha yaygın oldukları söylenebilir. Batıda ve güneyde, daha çok kıyılardaki makiler ve diğer çalılık alanlarda kışlar. Ülkenin batı ve orta bölgelerinin geri kalan kısmında bu denli bol değildir.

![](images/harita_Curruca melanocephala.png)

**Üreme**

Çoğunlukla kuru, kayalık tepelerdeki sık çalılıklarda ve açık ağaçlık alanlardaki ağaç altı bitkilerinde ürer. Türkiye'de yuvası ve yumurta sayısı hakkında bilgi yoktur, ancak diğer bölgelerde bir çalı içine yuvaladığı bilinir. Ot, bitki gövdesi ve örümcek ağından oluşan, daha ince otlar, kök ve saç ile astarlı kâse şeklinde bir yuva yapar. Olağan yumurta sayısı 3-5 olur. Mart sonu ve nisan arasında üremeye başlar ve yılda iki kez kuluçkaya yatar. 17 Mayıs 2007'de Side yakınında, alçak bir dikenli çalı içinde yerden 0,6 m yüksekte bulunan yuvada ilk yumurtanın 25 Nisan civarında koyulduğunu gösterir şekilde yaklaşık 5 günlük yavrular kaydedilmiştir. Manchester Müzesi'ndeki dört yumurtadan oluşan kuluçka, 17 Mayıs 1863 tarihinde Türkiye'den toplanmıştır. KAD. Kızılırmak Deltası'nda 27 Mayıs 1979'da yavrularını besleyen iki erişkin, 9 Haziran 1975'te yiyecek taşıyan bir erkek, Temmuz 1971'de yanında 2 ila 4 tane tüylenmiş yavru olan üç çift [@dijksen1985], Haziran 1992'deki bir halkalama çalışmasında ise kuluçka izi taşıyan bazı erişkinler kaydedilmiştir [@hustings1994]. 1946-48 yılları arasında Çatalağzı'nda yapılan çalışmada en bol görülen ötleğen türü olarak kaydedilmiştir. Bu çalışmanın verilerine göre genellikle martın ikinci yarısında gelir ve gelir gelmez ötmeye başlar. Sıkça uçarken de öter. Altı hafta boyunca bu şekilde ötmeye devam eder, daha sonra yalnızca gizlendiği yerden ve daha kısa süreyle öter [@ogilvie1954]. **EGE.** 7 Mayıs 1950'de İzmir'de telaşlı bir çift gözlenmiştir [@mcneile1950]. **MAR.** 22 Mayıs 1966'da Uluabat Gölü'nde yuva malzemesi taşıyan bir erkek, 18 Haziran 1973'te Kilyos'ta yiyecek taşıyan bir erişkin kaydedilmiştir. 1978'de Marmara Adası'nda birkaç yuva bulunmuştur [@kaymas1980a]. Üredikleri bölgelerin çoğunda, mart sonundan nisan başına ve hazirana kadar öten erkeklere rastlanır. Yine bu dönemde üredikleri tahmin edilmektedir, ancak 1999 Şubat'ının ortasında Adana ve Gaziantep'te birkaç öten erkeğe rastlanmış olması, güneyde üremenin daha erken başladığına işaret ediyor olabilir.

**Alttürler ve Sınıflandırma**

Büyük olasılıkla görülen tüm formlar nominat melanocephala'dır. ülkenin en güneyinde Hatay'da Doğu Akdeniz formu nomus'un görülebileceğini öne sürmüştürtür [@roselaar1995]. Halfeti'nin doğusundan S. melanocephala kayıtları bildirmiştir ve kısa süre önce türün Fırat Nehri'ne dek doğuda az sayılarla bulunduğu kanıtlanmıştır [@konrad1985]. G. M. Kirwan ve diğerleri (yayımlanmamış) 2004 baharında Hatay'da nominat alttürden kuşlar gözlemiş ve halkalamıştır. Eğer nomus formunun Türkiye'nin güneydoğusunda bulunduğu kanıtlanırsa türün taksonomik değerlendirilmesi açısından ilginç olacaktır. Nominat melanocephala ve nomus'un DNA baz dizilimi her ne kadar benzer olsa da, özellikle morfolojileri olmak üzere diğer birçok özellikleri bakımından farklıdırlar ve allopatrik tür olarak değerlendirilebilirler [@shirihai2001]. Türkiye için ayrıca belirsiz bir form olan pasiphae'yi tanımlamış [@roselaar1995]ve Güney Ege'de görülen kuşların bu forma benzediğini belirtmiştir. paralel olarak teşhis edilemeyen düzeydeki varyasyonların tanımlanmasının taksonomik bakımından anlamsız olduğunu düşünülmelidir [@shirihai2001].

## Pembe Göğüslü Ötleğen

*Curruca mystacea*, Menetries's Warbler

***Lokal ve yer yer çok sayıda bulunan yaz göçmenidir.***

Güneydoğu Anadolu bölgesinin doğu Anadolu sınırındaki (özellikle güneybatıda) son zamanlarda kısmen GAP projesi kapsamında sular altında kalmış olan birkaç noktada büyük olasılıkla üremiştir. Yakın zamanda ayrıca Aras Vadisi'ne ve Iğdır çevresine üremek üzere yerleşmiştir. Hatay'da da bol görülür. Kurutulmuş olan Amik Gölü'nde üreyen bir çiftin erkeğini örnek olarak almıştır [@meinertzhagen1935], ancak S. melanocephala nomus olarak yanlış tanımlanmıştır. Bu örnek Tring Doğa Tarihi Müzesi'nde (NHM 1965-M-13977) saklanmaktadır. Sık çalılıklarda ve özellikle ılgın, zeytinlik ve narenciye bahçelerinde ve nehir kıyısı bitkilerinde ürer. Daha nadir olarak genellikle 300-600 m arasındaki kayalık yamaçlarda bulunur. Aras Vadisi'nde 900 m'de, Doğu Anadolu'nun diğer bölgelerinde büyük olasılıkla epey daha yüksekte (örn. 1600 m) ürer. Bu bölgede geçit sırasında en az 2000 m'de görüldüğü de olmuştur. 11 Mayıs 2004'te benzer şekilde yüksek rakımdan, Erzurum'un kuzeyindeki Gelinkaya'dan bir kaydı vardır. Büyük olasılıkla kuru habitatlarda en sık bulunduğu bölge Hatay ve Aras Vadisi'dir.

1911 Nisan'ında Urfa'da [@weigold1912-1913ein]; ise Mayıs ve Haziran 1935'de Gaziantep civarında [@bird1937]bu türe rastlamıştır, ancak Danford aynı bölgeye yaptığı ziyaretlerinde türden söz etmemektedir. Ancak bu iki yazar, tıpkı yakın geçmişe kadar yaygın olarak düşünüldüğü gibi, türü maskeli ötleğenin bir alttürü olarak değerlendirmişlerdir. Ayrıca Bird tarafından toplanmış olan ve Tring Doğa Tarihi Müzesi'nde saklanan üç dişi örnek Bıyıklı Ötleğen olarak bildirilmiş, ancak sonradan Watson tarafından doğru tanımlanmıştır [@kumerloeve1961]. Gerçekten de türün Türkiye'deki yayılışı, ancak son 30-40 yılda doğu ve güneydoğu bölgelerinde kesintili de olsa saha çalışması yapmanın mümkün olmasıyla açığa kavuşmuştur.

Söz edilen bölgelerde geçit sırasında biraz daha yaygındır ve lokal olarak boldur. Ancak bu bölge dışından ve yukarıda sözü edilen Karadeniz kayıtlarına ek olarak üç bahar kaydı vardır: 3 Mayıs 1969'da Çankaya, Ankara'da, 5 Mayıs 1969'da Pozantı'nın kuzeydoğusunda ve 20 Mart 1996'da Göksu Deltası'nda gözlenen birey. 1969 yılına ait kayıtlar yanlışlıkla Türkiye'nin ilk kayıtları olarak bildirilmişlerdir [@ost1972]. Portekiz'deki rastlantısal kayıt haricinde bu kayıtlar, türün Avrasya'daki en batı kayıtlarıdır [@cramp1992; @shirihai2001]. Baharda 20 Mart'tan itibaren kaydedilse de Birecik'te 2 Nisan'dan önce kaydı yoktur. Bu durum Mayıs başından önce üreme alanlarını ziyaret eden gözlemci sayısının az olması ile ilgili olabilir. Geçit, mayıs ortasına ya da mayıs sonuna dek gözlenir [@kumerloeve1969a]. Sonbaharda göçmenler ağustos başından ve yoğun olarak eylülden itibaren kaydedilir. Ekim ortasından daha geç tarihlerde kaydı yoktur. Kuşların çoğu doğu bölgelerinden eylül sonu ve ekim başı arasında geçer.

![](images/harita_Curruca mystacea.png)

**Üreme**

Stepler ve dağlık yamaçlardaki çalılıklar, böğürtlen, çalılardan oluşan çit ve üzüm bağlarının bulunduğu ekili alanlar; bağ ve bahçelerdeki çalılar ve kamış gibi su kıyısı bitkilerinin içini mesken edinir. Çoğunlukla yerden 0,3-0,6 m yüksekte çalı ya da benzeri sık bitkilerin içinde yuvalar. Ara sıra 2,3 m'ye dek yüksekte yuvaladığı da olur. İnce dallardan ve bitki gövdelerinden oluşan ince ot ve saç ile astarlı derin bir kâse şeklinde bir yuvası vardır. **DOA.** Yuva yapma davranışına 2-3 Haziran 1992'de Iğdır yakınında rastlanmıştır. **GDA.** 18-19 Mayıs 1993'de Birecik'te bulunan on yuvanın altısı bir böğürtlen çalısında, dördü kamış ve diğer su kıyısı bitkilerinin içinde olup, yuvaların yedisinde dört, birinde beş, diğer bir tanesinde bir yumurta olup bu yumurtaların tamamlanmadığına işaret eder ve son yuvada ise dört yeni tüylenmiş yavru kaydedilmiştir [@castell1996c]. Bu yuvalardan bir kısmı yavruların yaş tayininin mümkün olduğu zamanlarda da ziyaret edilmiştir. 3-4 Haziran 1998'de yeni tüylenmiş birkaç kuluçkaya ait yavrular gözlenmiştir. Bu gözlem, en fazla sayıda yuvada ilk yumurtanın 9 Mayıs'ta koyulduğu göstermektedir. Diğer yuvalarda da ilk yumurta hemen birkaç gün sonra koyulmuş olmalıdır. Bu tarihler, aynı yerde 10-12 Mayıs 2004'te yapılan gözlemle de doğrulanmıştır. Bu gözlemde, yapım aşamasında beş yuva, içinde bir yumurta (tamamlanmamış kuluçka) bulunan iki yuva ve birinde dört, diğerinde beş yumurta olan iki yuva kaydedilmiştir. Yine Birecik'te 26 Mayıs 1991'de yuva yapma davranışı, 14 Haziran 2001'de içinde yaklaşık 3 günlük dört yavru bulunan bir yuva, 7 Temmuz 1986'da yeni tüylenmiş yavrularını besleyen bir çift, 6 Temmuz 1987'de içinde yavru bulunan bir yuva, 1 Haziran 2003'te ise yuvalarının hemen dışında yavrularını besleyen erişkinler gözlenmiştir. Temmuz ayının kayıtları büyük olasılıkla ikinci kuluçkaya aittir ki bu duruma Türkiye dışında nadiren rastlanır.

**Alttürler ve Sınıflandırma**

Güneydoğu Anadolu'da görülenler rubescens, Aras Vadisi ve çevresindekiler nominat mystacea'dır. Görünüşe bakılırsa bu iki alttürün üreme alanları tamamen allopatriktir. Buna rağmen kaynaklarda bu iki alttür arasındaki bazı farklılıklar fazlaca basitleştirilmiştir [@shirihai2001]. Bu yazarların bildirdiğinin aksine baharda, örneğin Hatay ilinde ve Dicle boyunca, göğüsleri epey geniş bir şekilde koyu pembe olan rubescens erkeklerine oldukça sık rastlanmaktadır. Ancak tepesindeki koyuluğun genişliği ve koyuluğu, tarif ettiğine benzer gibi görünmektedir [@shirihai2001].

## Kara Boğazlı Ötleğen

*Curruca rueppelli*, Rüppell's Warbler

***Oldukça yaygın ve çok sayıda bulunan yaz göçmenidir.***

Kayalık ve çalı kaplı yamaçlarda, sıklıkla açık ve ibreli ağaçlık alanlarda (genellikle kızılçam) ve daha nadiren yaprak döken ağaçlık alanlarda ürer. Büyük olasılıkla güney Trakya'yı da içerir şekilde Marmara'nın batısında, İç Anadolu'nun komşu bölgelerinde ve belki Güneydoğu Anadolu'da bulunur. Yuvalama kanıtı içermeyen bir yaz kaydının olduğu Karadeniz'in en batı ucunda da en büyük olasılıkla çok lokal olarak bulunmaktadır. Toroslar'da düzenli olarak 900-1100 m'de kaydedilmektedir. Sırasıyla Isparta ve Afyon illerinde bulunan Karakuş ve Sultan Dağları'nda ise daha lokal olarak ve en az 1300 m'de bulunur. Bu bölgelerde geçit sırasında biraz daha yaygındır. Mart ortası ile mart sonu arasında görülmeye başlar. 1990'da Çukurova'da yapılan bir çalışmada mart başından itibaren kaydedilmiştir [@kivit1994]. 6 Mart 1965'te Hatay'da görülen bir birey ise son derece erken bir kayıttır [@kumerloeve1970a]. Kuşların çoğu eylülde geçit yapar, ekimden sadece bir kayıt vardır 5 Ekim- [@ost1972].

![](images/harita_Curruca rueppelli.png)

**Üreme**

Genellikle kıyı bölgelerinde, erkeklere yüksekte ötme olanağı sağlayan çeşitli yükseklikteki sık çalılıklar, yüksek bitkiler ve ağaçların da az çok bulunduğu kayalık tepelerde ve vadilerde bulunur. Uygun yaşam alanının 50 km çapında dolaşabilir. Yabani zeytin, dikenli meşe ve sıklıkla yuvaladığı katırtırnağı gibi karışık çalıları mesken tutar. Açık, ibreli ağaçlık alanlarda lokal olarak bulunur. Yuvasını bir çalı içine, genellikle yerden 0,3-0,5 m yüksekliğe, bazen 1 m ve nadiren daha yüksekte yapar. Yumuşak yaprakların 7,5-10cm uzunluğundaki yumuşak bitki saplarıyla karışmasından oluşan ve kökçüklerle astarlanmış kâse şeklinde bir yuvası vardır [@mcneile1950]. Türkiye'de gözlenen yumurta sayısı 5 (15 yuvada). **EGE.** 2 Haziran 1974'te Kuşadası'nda bulunan üç yumurtaya sahip tamamlanmış yumurtalardan oluşan bir kuluçkanın bir öncekinin yerine konmuş olduğu düşünülmüştür. Yavru: 4 (1 yuvada), 5 (7 yuvada). 2 Mayıs 2001'de Altınkum yakınında bulunan beş yeni tüylenmiş yavru, en erken üreme kayıtlarındandır ve bu kayda göre ilk yumurtalar 2-3 Nisan'da koyulmuştur. Nisanın ikinci yarısı ile mayıs başına ait kayıtların çoğu içinde yumurta olan yuvalara, mayısın ilk yarısındaki kayıtlar ise içinde yavru bulunan yuvalara aittir. Yine aynı bölgede 27 Mayıs 2004'te yuva yapma davranışı, 4 Haziran 2004'te ise bir yuvada küçük yavrular gözlenmiştir. Ayrıca mayıs başı ile haziran başı arasındaki dönemde 26 tüylenmiş yavru kaydı vardır. En geç kayıtlar arasında haziran sonu ve temmuz sonunda daha büyük, daha gelişmiş yavruların gözlenmesi gelmektedir. **AKD.** Akseki'de 30 Nisan 1967'de yuva yapma davranışı, 30 Mart 1991 ve 31 Mart 2000'de üreme alanında öten erişkinler, 12 Nisan 1994 ve 12 Nisan 1999'da kur yapan erişkinler, 9 Haziran 1993'te ise tüylenmiş yavrular kaydedilmiştir. Kayıtlara göre bu tür Türkiye'de yılda bir kere kuluçkaya yatar.

**Alttürler ve Sınıflandırma**

Monotipik bir türdür.

## Kıbrıs Ötleğeni

*Curruca melanothorax*, Cyprus Warbler

***Rastlantısal konuktur.***

Bahar göçü sırasında düzenli olarak menzilini aşan bir tür olup yaklaşık 10 kayıt vardır: 4 Nisan 1986'da Anamur'da [@kasparek1986d] ve 13 Nisan 2003'te Bodrum Milas Havaalanı'nda bir erkek. Göksu Deltası'nda dört kez kaydedilmiştir: 10 Nisan 1985'te bir dişi, 10 Nisan 1987 [@kasparek1990a] ve 30 Mart 1999 ve 29 Mart 2000'de [@kirwan2003] yalnız erkekler kaydedilmiştir. Son iki kayıt türü ayrıntılı tanımını içermektedir. Göksu Deltası'na ait ilk iki kayıt, yeterli belgelenmemiş olsalar da Alman Nadir Tür Komitesi tarafından kabul edilmiştir. Anamur kaydını desteklemek için yayımlanan bilgilerin de yetersiz olduğunu düşünüyoruz. Bodrum kaydı ayrıntılı tanım ve saha çizimleri ile birlikte yayımlanmıştır. 10 Mart 2005'te Akyatan'da 2 tane erkek halkalanmıştır. Türkiye kayıtları bu türün en kuzeydeki kayıtlarıdır.

![](images/harita_Curruca melanothorax.png)

**Üreme**

Türkiye'de yuvalamaz.

**Alttürler ve Sınıflandırma**

Monotipik bir türdür.

## Irak Yedikardeşi

*Argya altirostris*, Iraq Babbler

***Çok lokal yerlidir.***

Önceden Temmuz 1980'de Van'ın güneyindeki bataklıklarda görüldüğüne dair kayıt yayımlanmamış ve doğrulanmamış olması nedeniyle Türkiye listesine kabul edilmemişti [@kirwan1999]. Buna benzer bir başka iddia daha söz konusu değildi ve türün rastlantısal olduğunu gösterir bir olasılıktan sözedilmiyordu [@cramp1993]. Ancak daha yakın geçmişte Irak Yedikardeşi'nin Irak'ta aşağı Fırat ve Dicle havzası dışında kalan bir bölgede Suriye'de Fırat nehri boyunca [@balmer2002a; @murdoch2002] ve Irak sınırından, Türkiye sınırındaki Jarabulus'a kadar olan bölgede yerli olarak görülen bir tür olduğu keşfedildi. Suriye popülasyonunun yeni mi olduğu yoksa Mezopotamya'daki kurutma faaliyetleri sonucu yer değiştirmiş bir popülasyonu mu temsil ettiği ya da önceden fark edilmemiş bir popülasyon mu olduğu bilinmemektedir. Ancak bu keşif sayesinde türün Mayıs 2004 başlarında ve Mayıs 2005 ortalarında Karkamış yakınlarında aranması çalışmaları başlatılmıştır. Sesle çağırma yönteminin kullanılmasına rağmen arama çalışmaları sonuç vermemiştir. Ardından 29-30 Mayıs 2006'da Birecik'te yanlarında yeni tüylenmiş ama halâ kendilerine bağımlı iki ya da üç yavru bulunan dört erişkin gözlenmiş ve fotoğraflanmıştır. [@donaghy2006]. 4 Temmuz'da en azından üç kuşun halâ aynı yerde olduğu kaydedilirken (Dutch Birding 28:324) 2007'nin Mayıs sonlarında en azından dört yavrunun büyütüldüğü gözlenmiştir (Dutch Birding 29:250--251). Mayıs 2008'de Birecik yakınındaki iki noktada tür tekrar kaydedilmiş ve fotoğraflanmıştır.

![](images/harita_Argya altirostris.png)

**Üreme**

Yukarıda sözü edilen yeni tüylenmiş yavrular dışında herhangi bir kayıt yoktur. Türkiye dışındaki diğer bölgelerde nehir kenarları ve sazlıklarda ürer. 2 m'nin altında olacak şekilde bir ağaç ya da çalının içinde ya da sazlarda yuvalar. Bitki gövdeleri ve otlardan oluşan ve ot, yaprak ve ince köklerle astarlanmış yuvası derin ve dağınık bir tas şeklindedir. Olağan yumurta sayısı 3-4 olur. Mart ve temmuz ayları arasında ürer ve her üreme döneminde 2-3 kez kuluçkaya yatar.

**Alttürler ve Sınıflandırma**

Monotipik bir türdür.

