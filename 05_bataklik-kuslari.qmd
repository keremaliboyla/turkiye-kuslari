---
title: "Bataklık Kuşları"
---

## Toy

*Otis tarda*, Great Bustard

***Lokal olarak çok az sayıda olan yerli bir türdür.***

Yakın zamana kadar, bu tür yalnızca geniş ve ağaçsız arazilerde, tarımsal mozaik alanlarda ve yarı bozkır bölgelerde, insan baskısının düşük olduğu ve 1800 metre yükseklikteki doğu bölgelerinde görülmüştür.

Türkiye'deki eski yayılışını detaylandıran bir çalışmaya göre, geçmişte tüm bölgelerde bulunmaktaydı [@kasparek1989a]. Çalışmada, tür için toplam 83 alan tanımlanmıştır. Ancak bu alanların birçoğu eski üreme alanları olup, günümüzde toyların sığınması için uygun olmadığı bilinmektedir.

2000'li yıllarda popülasyonunun 764-1250 birey arasında olduğu tahmin edilmiştir [@dogadernegi2004]. Türün son sığınakları arasında sayılan Murat Nehri Vadisi ve Bulanık civarlarında, 2002 ilkbaharında 145 birey sayılmıştır. Türkiye’nin doğusundaki popülasyonun değerlendirildiği ve 2002 yılında yapılan bir çalışmaya göre, tür için en önemli alanlardan Bulanık ve Muş'ta 251 birey tespit edilmiştir [@balmer2003]. Ancak, tarımsal yayılma, avcılık, habitat kaybı ve değişimi nedeniyle popülasyonun uzun vadede azaldığı gözlenmektedir. Eskiden Güneydoğu ve Doğu Anadolu’da daha lokal olarak yaygınken, Ege, Marmara ve güney kıyı şeridinde sonbahardan ilkbahara kadar daha geniş bir alanda kaydedilmiştir.

1997'ye yakın tarihlerde popülasyonun 800-3000 çift arasında olduğu tahmin edilmiştir. 1980’lerin başında Güneydoğu Anadolu'nun sınır bölgelerinde dikkate değer sayılarda kışladığı bilinmekteydi [@goriup1985]. Ancak bölgede yapılan yeni ve kapsamlı bir arazi çalışması, üreme döneminde türün varlığına dair çok az kanıt sunmuştur [@kirwan2003; @welch2004gap; @karakas2005a]. Ülkedeki yoğunlukların tümü yerli bireylerden oluşsa da, ülke dışından gelen bireylerin de katılımı olabileceği düşünülmektedir. Karadeniz Bölgesi’nden göç eden ya da bu bölgeden geçen bireyler hakkında da bazı kanıtlar bulunmaktadır.

1980'lerin başında, türün varlığını sürdürebilmesinin zor olacağı tahmin edilmiştir [@goriup1985]. Sonraki veriler [@eken1999; @heunks2001; @heunks2002], Türkiye'deki toy sayısında son 20-30 yılda ciddi bir azalma yaşandığını göstermektedir.

![](images/harita_Page_112.png)

**Üreme**

Genellikle geniş, açık ve ağaçsız alanlar, rahatsız edilmeyecekleri büyük tarım alanları, nadasa bırakılmış tarlalar ve çayırlarda ürer. Sivrihisar'ın güneybatısındaki Aliken'de 45 erişkinin olduğu önemli bir arazinin %50'si buğday ve arpa tarlaları, %40'ı nadas ve %10'u taşlık bozkırdır. 40 bireyin olduğu diğer önemli bir alan olan Kütahya civarındaki Altıntaş Ovası'nda, tahıl arazilerinin neredeyse yarısı her yıl nadasa bırakılmaktadır ve türün burada ürediği her yıl teyit edilmektedir [@magninyarar1997]. Nisan 2000'de Tuz Gölü'nün çevresindeki dört alanda gerçekleştirilen bir araştırmada, üç kur alanı belirlenmiştir ve bunların tümü yerleşimlere nispeten uzak, ağaçsız büyük tahıl tarlaları, çıplak araziler (eski mısır tarlaları) ve doğal bozkırlardır. Çalışmada erkeklerin alçak bir tepe üzerinde 2-6 bireylik gruplar ve tek olarak kur yaptıkları belirlenmiş ve çiftleşme sadece bir kez gözlenmiştir [@heunks2002]. Dişiler genellikle çiftleşme alanına oldukça yakın yuvalanır, tek başına kuluçkaya yatar, yavrulara bakar ve gelecek ilkbahara kadar yavrularla ilgilenir. Yuva ve yumurta sayısı Türkiye'de tanımlanmamıştır. Başka yerlerde ise yuvası çevrelenmemiş ve derin olmayan bir çukurdur. Yuva gelişen mısır veya otlar içindedir ancak üzerini gerçek anlamda örtmeyen kısa ve seyrek bitki örtüsü içinde de olabilir. Genellikle 2-3 (4) yumurtayla kuluçkaya yatar. **AKD.** 9-11 Mayıs 1899'da Acıgöl yakınlarında kalmıştır [@selous1900]. Bu sürede yuva bulamamış fakat taze bir yumurta kendisine getirilmiştir ve o bölgede kuvvetle muhtemel hala küçük bir popülasyon bulunmaktadır [@magninyarar1997]. **İÇA.** Kayseri ile Çorum arasında 8-14 Mayıs 1876'da yaptığı yolculukta "talan edilmiş bir toy yuvasını" bildirmektedir [@danford1877]. 1972 ilkbaharında Tuz Gölü'ndeki bir adadaki martı kolonisinde bir toy yumurtası bulunmuştur. 27 Haziran 1951'de Ankara'nın kuzeyindeki Çubuk Ovası'nda bir yavruyla dişi, 25 Nisan 1965'de Ereğli'de ve Mayıs 1969'da Tuz Gölü'nde kur davranışı gözlenmiştir [@kasparek1989a]. Tuz Gölü'nün doğu kıyısında 15 Nisan 1995'de kur davranışı gözlenmiştir. **GDA.** 14 Mayıs 1975'de Viranşehir'in batısında yanında yavrusu varmış gibi davranan bir dişi ve 14 Haziran 1983'de Batman yakınlarındaki Çöltepe'de orta boylu bir yavru ile bir dişi gözlenmiştir. **DOA.** 30 Mayıs 1992'de Bulanık'ta, içinde 6 kur yapan erkek ve bir genç dişi bulunan yaklaşık 30 bireylik bir grup gözlenmiştir. 7 Haziran 1987'de Hazar Gölü'nde Sivrice civarında bir yavru ve Van Gölü yakınlarında yavrusu varmış gibi davranan bir dişi görülmüştür [@kasparek1989a]. Sodalı Göl'ün doğusunda üreme sezonunda 32'den fazla birey görülmüştür ve burada ürediği teyit edilmiştir [@magninyarar1997].

**Alttürler ve Sınıflandırma**

Türkiye'de nominat alttürü bulunur.

## Asya Yakalı Toyu

*Chlamydotis macqueenii*, Macqueen's Bustard

***Rastlantısal konuktuk. Üreyen nüfusu geçen yüzyılda tükenmiştir.***

Yaklaşık 100 yıl aradan sonra ilk kez İç Anadolu'da bulunmuştur. 17 Aralık 2012'de Konya'nın Karapınar ilçesinde avcılar tarafından yaralı halde bulunan kuş, Selçuk Üniversitesi Veterinerlik Fakültesi’ne getirilmiştir. Fakülte hocalarının Dr. K. Erciyas’a danışması üzerine tür tanımlanmıştır. Kuş, 28 günlük tedavi ve rehabilitasyon sürecinin ardından, 14 Ocak’ta Dr. Ortaç Onmuş tarafından sırtına verici takılarak doğaya bırakılmıştır. Serbest bırakıldığında birkaç metre uçabilmiş, ardından koşarak uzaklaşmıştır; fakat ertesi gün bir çakal tarafından öldürülmüş olarak bulunmuştur. Yaralanmasının, avcıların göğsüne isabet ettirdiği bir saçmadan kaynaklandığı anlaşılmıştır ve tedavi sırasında göğüs kasındaki kurşun çıkarılamamıştır. Bölgedeki gözlemler, kuşun bulunduğu alanda bağırtlak ve toy sürülerinin kışladığını göstermiştir.

İkinci kayıt, Trabzon'un Akçaabat ilçesinde 20 Ekim 2020 tarihinde bitkin halde bulunan halkalı ve sırtında verici taşıyan bir bireye aittir. Sokakta göç yorgunu olarak bulunan bu bireyin bakımı kuş fotoğrafçısı Hakan Kahraman tarafından üstlenilmiş ve rehabilitasyonu tamamlanmıştır. Ardından, 28 Ekim 2020’de Bayburt’un Balkaynak Köyü’nde B. Hatinoğlu ve E. Yoğurtçuoğlu tarafından doğaya salınmıştır. Ancak iki gün sonra, Yozgat’ın Sorgun ilçesine bağlı Osmaniye Köyü kırsalında avcılar tarafından vurularak ölü bulunmuştur [@ntv2020yakalitoy].

Üçüncü kayıt, 2020 Aralık ayında Bitlis'te yaralı halde bulunan bir bireye aittir. Bu birey, tedavi için Van Yüzüncü Yıl Üniversitesi Hayvanları Koruma ve Rehabilitasyon Merkezi'ne getirildiğinde 550 gram ağırlığındaydı. Rehabilitasyon süreci sonunda ağırlığı yaklaşık 1,5 kilograma ulaştı. Sağlığına kavuşan kuş, 17 Mart 2021 tarihinde Muş Ovası'nda TİGEM sahasında doğaya salındı.

Eski üreyen popülasyona ait kayıtlar, 1912 yılı veya daha öncesinde Kars civarından gelmektedir [@satunin1912]. Ayrıca 1917 öncesinde Aras Vadisi'nde çok küçük bir popülasyonun bulunduğu belirtilmiştir [@glutzvonblotzheim1973]. 1910 yılında eski Amik Gölü yakınlarında bulunan genç bir bireyin, Aharoni tarafından muhafaza edilemediği, ancak bu bölgede muhtemelen o dönemde üreme faaliyetlerinin olduğu aktarılmıştır [@kumerloeve1963a]. 1981 yılında yapılan değerlendirmeler, Türkiye'nin doğusundaki uzak bölgelerde hala uygun üreme habitatlarının bulunduğunu ve türün buralarda ara sıra kışlayabileceğini öne sürmüştür [@goriup1985].

![](images/harita_Page_113.png)

**Üreme**

Türkiye'de yuvalamaz. Parçalı yayılış gösterir, batıda Sina (Mısır) ve doğuda Arabistan'dan Moğolistan'a kadar uzanır, kuzeyde üreyenler uzun mesafe göçmenidir.

**Alttürler ve Sınıflandırma**

Monotipik bir türdür. Eskiden yakalı toylar tek bir tür altında *Chlamydotis undulata* sınıflandırılıyordu. Yapılan moleküler analizler ve kur törenindeki farklara göre Kuzey Afrika'da bulunan *undulata* ve Orta Asya'da bulunan *macqueenii* alttürlerinin farklı türler olduğuna karar verilmiştir.

## Mezgeldek

*Tetrax tetrax*, Little Bustard

***Çok lokal ve nadir yaz konuğu, nispeten yaygın ancak nadir geçit türü ve kış konuğudur.***

BURADA KALDIM

İç Anadolu'da çok nadir ve lokal olarak yerli olmakla birlikte, türün mevcut durumu tam olarak kesin değildir. İç Anadolu'da 1998 yılında iki küçük üreme kolonisi bulunmuş [@eken1999] ve 2003 yılında farklı üç alanda kur davranışı ile uzun süreli kalma gözlenmiştir. Doğu Anadolu'da Muş yakınlarında ve Bulanık Ovası'nda sağlıklı bir popülasyon olduğu bulunmuştur. Buna karşın Güneydoğu Anadolu'da son yapılan kapsamlı arazi çalışmalarında bulunduğuna dair veri elde dilememiştir [@welch2004gap].

Türün tarihsel yayılışı ve durumu [@kasparek1989a] tarafından karşılaştırmalı olarak gösterilmiştir. Buna göre türün esas yayılış alanı Marmara'nın güneyindeki bazı sınırlı alanlar, kıyı Ege ve İç Anadolu'da çok lokal alanlar, Akdeniz, Doğu ve Güneydoğu Anadolu'dur. Urfa Ceylanpınar'da 1960'lara kadar çok yaygındır ve son üç bölgedeki kayıtların çoğu üreme dönemi dışındadır. mezgeldek için sadece 40 kadar alan işaret etmekle birlikte [@kasparek1989a], türün Türkiye'deki durumuyla ilgili literatürün pek çoğu 1950 yılı öncesine aittir. Toya benzere şekilde, tarımsal uygulamalar ve habitatta meydana gelen değişimlerin sonucu olarak ve avcılığın da etkileriyle popülasyon uzun dönemli bir azalma yaşamaktadır.

Geç sonbaharda Karadeniz' kıyısı boyunca nadir de olsa az sayıda geçit yapar. 26 Ekim 2010'da Rize'de, 9 Kasım 2009'da İstanbul'da 15 Kasım 2009'da Trabzon'da (Balmer ve Murdoch 2010) ve Aralık 2005'te Kızılırmak Deltası'nda kaydedilmiştir. Kışın az sayıda Karadeniz, Marmara, Ege ve Akdeniz kıyılarında görülebilir.

![](images/harita_Page_114.png)

**Üreme**

Türkiye'den veri yoktur ancak başka yerlerde açık çayırlar ve mısır tarlalarında ürer. Yuvası derin olmayan çevrelenmemiş, zeminde bir çukur şeklinde, sıklıkla bitki örtüsü içine gizlenmiştir. Normal kuluçka 3-4 (2-5) yumurta ile olur. **AKD.** Karamık Bataklığı'nda 12 Temmuz 1969'da bulunan ölü bir bireyin neredeyse tüylenmiş yavru (palaz) olduğu düşünülmektedir. **MAR.** Karacabey-Bursa arasındaki yaklaşık 60 hektarlık bir alanda Mayıs 1937'de kur yapan 7 erkek vurulmuştur ve aynı yerde üredikleri teyit edilmiştir [@kasparek1989a]. **GDA.** 8 Nisan 1981'de Ceylanpınar'da kur yapan bir erkek gözlenmiştir [@parr1981]. **İÇA.** Konya Havzası'nda 23 Haziran 1998'de kur yapan bir erkek gözlenmiştir [@kirwan2003]. 27 Mart 2004'de Kulu Gölü yakınlarında kur yapan iki ve öten bir erkek ile kaçan bir dişi gözlenmiştir.

**Alttürler ve Sınıflandırma**

Monotipik bir türdür. Önceden Otis cinsi altında yer almıştır (Collar N.; [@delhoyo1996].

## Sukılavuzu

*Rallus aquaticus*, Water Rail

***Yaygın ve çok sayıda bulunan yerli, yarı göçmen ve kış konuğudur.***

Ülkenin tamamında, uygun habitatların olduğu alanlarda yaygın şekilde ürer. Ilıman iklimli bölgelerde yerli iken, karasal bölgelerden kıyısal alanlara göç eder. Üreyen popülasyon, son 15 yıldır tatlı su habitatlarının birer birer kaybolması sonucu muhtemelen azalmaktadır.

![](images/harita_Page_115.png)

**Üreme**

Sazlıklar, bataklıklar, kısmi taşkın alanları, göl ve gölcüklerin kenarındaki bitki örtüsü içinde ürer. Yuvası yapraklar, kamışlar ve su kenarı bitkilerinden yapılmış derin olmayan bir kap şeklindedir. Genelde yoğun bitkiler arasında, alçakta ve su yüzeyinden çok az yüksektedir. Yumurta sayısı Türkiye'de tespit edilememiştir. Başka yerlerde ortalama kuluçka 6-10 (5-16) yumurtayla olur. Birden fazla kez kuluçkaya yatabilir ve mart-temmuz arasında öter. Türkiye'de de böyle olduğu tahmin edilmektedir. **İÇA.** İç Anadolu'da Hotamış'ta 25 Mayıs 1993'de derin bir suyun yakınında bulunan dar bir kanaldaki uzun Phragmites (kamış) alanında, içinde bir adet sağlam ve bir adet yeni kırılmış yumurta olan bir yuva görülmüştür. 25 Haziran 1977'de Eşmekaya'da, içinde bir yavru olan bir yuva ve 20 Haziran 1977'de uyarı ötüşü yapan erişkinin yanında bir yavru kaydedilmiştir [@schubert1979]. **KAR.** 20 Mayıs 1992'de Yeniçağa Gölü yakınındaki bir küçük doğal havuzun içindeki sık bitki örtüsünde içinde yumurtalar olan bir yuva ve yakınında öten bir erişkin birey kaydedilmiştir. Temmuz 1971'de Kızılırmak Deltası'nda erişkin bireyler ve yavrular gözlenmiş ve 28-29 Temmuz 1971'de 2 yavru aynı bölgede yakalanmıştır [@dijksen1985]. Bu bölgedeki üreyen popülasyon 1992'de tahminen 500-750 çift arasındaydı. Aynı bölgede 28 Mayıs 1992'de bir erişkin ve yavrusu görülmüş olup yumurtlamanın mayıs başında olduğunu göstermektedir. **MAR.** İznik Gölü'nde 7 Temmuz 1966'da bir erişkin ve 2 yavrusu kaydedilmiştir.

**Alttürler ve Sınıflandırma**

Türkiye'de nominat alttürü bulunur.

## Bıldırcınkılavuzu

*Crex crex*, Corn Crake

***Lokal ve seyrek yaz konuğu, yaygın ve nispeten çok sayıda bulunan geçit türüdür.***

Doğu Karadeniz'de ürediği iki kez kanıtlanmıştır ve haziran-temmuz arasında birkaç öten erkek kaydedilmiştir (Maas Geesteranus 1959, [@kirwanmartins1994]). 19. yüzyılda İzmir çevresindeki deneyimlerinden yola çıkarak türün geçiş türü olduğu kadar bir yaz konuğu de olduğunu düşünmektedir [@gonzenbach1852]. türün ürediğini kabul etmektedir [@pasquali1991] ancak bu iddiasını haklı çıkaracak bir kaydı bulunmamaktadır. Son yıllarda Bolu Yeniçağa Gölü'nde yuvaladığı tespit edilmiştir.

Diğer yandan, tüm Türkiye'de belirgin olarak yaygın ancak genelde az sayıda görülen bir geçiş türüdür. İlkbahar göçü martta başlar, nisan sonunda zirveye ulaşır ve kuşlar üreme alanlarına nisan ortasından itibaren ulaşır [@cramp1980]. Türkiye'de ilkbahar kayıtları mart-mayıs dönemindedir ve çoğu nisan sonu/mayıs başı aralığındadır. En erken ilkbahar kaydı 8 Mart'tadır. Sayıları düşüktür, en fazla 3 birey görülmüştür. Sonbahar göçü Avrupa'da ağustosta başlar ve kasımda devam eder [@cramp1980]. Türkiye'de sonbahar kayıtlarının hepsi ağustos-ekim arasında ve çoğunlukla eylülde yoğunlaşır. Geç kalan kuşlar ekimde 3 kere, en geç 22 Ekim'de kaydedilmiştir. bilinmeyen bir lokalitede bir şubat kaydına işaret etmektedir [@kasparek1992a] ve türün Türkiye'de nadiren kışlayabileceğini vurgulamaktadır.

![](images/harita_Page_116.png)

**Üreme**

**DOA.** 21-22 Haziran 2005'de Kars yakınlarında görülen bir birey [@balmer2005a]. **KAR.** İlk kesin üreme kaydı 3 Ağustos 1996'da Çam Geçidi yakınlarındaki kuru çayırların içinden fırlayan bir erişkin ve kındıraların (Carex) içine kaçan bıldırcın büyüklüğünde siyah hav tüylü 2 yavrudur. Görüldükleri habitatta Carex'in baskın olduğu, biçilmemiş, boyları 30-40 cm kadar olan çalı ve çimenler bulunur. Çayırlar temmuz sonu/ağustos başında tırpan ile biçilmektedir [@green1997]. Alışıldık kuluçkanın 8-12 yumurtayla olduğu ve ilk yumurtanın haziranın son 10 gününde olduğu kabul edilir. 10 Temmuz 2001'de Rize'de 2 erişkin yiyecek taşırken görülmüştür [@kirwan2003]. Erişkinler yavrulara sadece ilk birkaç gün yiyecek taşır ve bu kayıt yumurtlamanın 7 Haziran'da olduğunu göstermektedir. Abant Gölü'nün kenarındaki alanlarda 31 Mayıs 2004'de duyulan birey muhtemelen üremektedir. Başka yerlerde üreme alanında yuvası zeminde bir oyuk şeklinde, kuru otlarla çevrelenmiş, yakınında bitkisel materyaller bulunan ve iyi gizlenmiş bir şekildedir.

**Alttürler ve Sınıflandırma**

Monotipik bir türdür.

## Benekli Suyelvesi

*Porzana porzana*, Spotted Crake

***Nadir yaz konuğu, yaygın ve nispeten çok sayıda bulunan geçit kuşudur.***

Marmara, İç Anadolu ve Karadeniz'de yazın görülür ancak esas olarak göç döneminde yaygın ve bol olduğu bilinir. Bununla birlikte, Türkiye'nin doğu kesimlerinde daha nadirdir. Türün gerçek durumunu ortaya koymak zordur. Çoğu uygun alanda göç döneminde ürediğini anlamak zordur ve tür genelde kuzeye göçü boyunca ötmektedir. Mart ortasında gelir, en erken tarih 17 Mart'tır, fakat çoğu ilkbahar kaydı nisandadır. Erken bir kayıt 9 Nisan'da öten bir bireydir. Mayıs kayıtlarının üreyen bireyler olduğu düşünülebilir. Üreme alanına erken varır ve yumurtlama Orta Avrupa'da nisan başında, Kuzey Avrupa'da ise mayıs ortasında başlar [@cramp1980].

İlkbahar göçü genellikle düşük sayılardadır, ancak bu mevsimde genellikle, ötmediği sürece farkına varılmaz. 14 Nisan ve 10 Haziran 1992 arasında Kızılırmak Deltası'nda 33 birey kaydedilmiştir [@hustings1994]. Üreme sonrası yayılışı temmuz ortasında başlar. Bu mevsimdeki kayıtların çoğu ağustos ve eylül dönemindedir fakat göç ekimde de devam sürer. En geç kayıt 28 Kasım'da, ikinci geç kayıt 22 Kasım 2008'de Antakya Milleyha'da görülmüştür (Sandgrouse 31: 100). Sonbahar kayıtlarının çoğu yalnız bireylerdir ve ilkbahar göçünde kesinlikle daha yaygındır. Birkaç tek gün sayımı, 10'dan fazla bireyi içerir. Örneğin, 18 Ekim 1995'de Balıkdamı'nda 20 birey kaydedilmiştir [@kirwanmartins2000].

![](images/harita_Page_119.png)

**Üreme**

Bataklık ve çayırlıklarda öten erkekler kaydedilmiştir ve birkaç bölgede ürediği söylenebilir. Ancak bunlar profesyonel kayıtlar değildir. **KAR.** Kızılırmak Deltası'nda 7 Haziran 1992'de öten bir erkek duyulmuştur. Aynı yerde 6 Mayıs 1992'de de öten bir erkek duyulmuştur [@hustings1994].

**Alttürler ve Sınıflandırma**

Monotipik bir türdür.

## Sutavuğu

*Gallinula chloropus*, Common Moorhen

***Yaygın ve nispeten çok sayıda bulunan yerli, yarı göçmen ve kış göçmenidir.***

Çok küçük ve bataklıklar ve gölcüklerde de dâhil olmak üzere çeşitli sulakalan habitatlarında görülür.

Kışın göç alır, özellikle kıyısal Batı ve Orta Anadolu'da yüksek sayılarda bulunur. Genellikle Marmara'da, maksimum olarak Meriç Deltası'nda kaydedilen 40 bireye rağmen, sayıları düşüktür. Ege ve Akdeniz'de de Çorak'ta kaydedilen 62 bireye rağmen sayıları düşüktür. İç Anadolu'da yaygındır ancak istisnai olarak Mogan Gölü'nde Nisan 2002'de görülen 200 birey dışında, yine düşük sayılardadır. Karadeniz Bölgesi'nde Kızılırmak Deltası'nda kışları oldukça düşük sayılarda kaydedilir. Doğu ve Güneydoğu Anadolu'da genellikle sadece çok küçük sayılarda görülür. Buna rağmen istisnai olarak Karkamış Barajı'nda Birecik'in güneyinde Eylül 2004'de yaklaşık 400 birey kaydedilmiştir ve bu bölge düzenli olarak hayli yüksek sayılarda bireye ev sahipliği yapmaktadır.

![](images/harita_Page_122.png)

**Üreme**

Göl ve gölcüklerdeki sık bitki örtüsü, içinde sazlık bulunan suyolları, sazlıklar ve su aynaları barındıran bataklılarda ürer. Çukurova'da kanallar, akarsu ve göl kenarları gibi tatlı su alanlarında ürer [@have_etal1988]. Kocaçay Deltası'nda 1993'te tahmini üreyen popülasyon 400-500 çifttir [@ertan1996]. Kızılırmak Deltası'nda, 1992'deki tahmini üreyen popülasyon 200-250 çifttir [@hustings1994]. Yuvasını genellikle su üzerine veya suya yakın yapar. Kamışlar ve diğer sucul bitkiler arasına iyi bir şekilde gizler. Birecik'te çakıllı bir gölcükte bulunan yaklaşık bel seviyesindeki sudaki yuva, uzun kamışların içine gizlenmiş, suyun üzerinde ve kamışların tabanına tutturulmuş bir şekildedir. Yuvanın sağlam taban yapısı ölü kamış yapraklarından yapılmış ve zarif bir kap şekline getirilmiştir. Türkiye'de gözlenen yumurta sayısı 7 (2 yuvada), 11 (1 yuvada). **EGE.** 26 Mayıs 2004'de Büyük Menderes Deltası'nda içinde 3 yumurta ve birkaç yeni yumurtadan çıkmış yavru olan yuva, yumurtlama tarihini nisan sonu/mayıs başı olduğunu göstermektedir. **MAR.** 25 Nisan 2003'de Uluabat Gölü'nde çoğu erişkinin henüz yuvalamaya başlamadığı kaydedilmiştir ve 2 Haziran 2006'da içinde 11 yumurta bulunan bir yuva gözlenmiştir. 1966'da Manyas Gölü'nde ilk yavru 30 Haziran'da kaydedilmiştir. **KAR.** Abant Gölü'nde 6-13 Temmuz 1975'de kaydedilen bir erişkin ve yaklaşık 10 günlük en az 5 yavrusu yumurtlamanın haziran başında olduğunu göstermektedir. Kızılırmak Deltası'nda Temmuz 1971'de pek çok yuva [@dijksen1985] ve 26 Mayıs 1992'de bir yuva görülmüştür [@hustings1994]. Aynı yerde 7 Haziran 2006'da yeni yumurtadan çıkmış bir yavru görülmüştür. **AKD.** 10 Mayıs 1987'de Çukurova'da görülen yavru en erken yumurtlama tarihi olarak nisan başını ifade etmektedir. 20 Mayıs 1999'da Aydıncık'ta bir çift ve 2 yavrusu görülmüştür. **İÇA.** 5 Temmuz 1986'da Hotamış'ta bir aile grubu ve 1991'de yaklaşık 30 çiftin yuva yaptığı belirlenmiştir [@kirwan1993a]. 15 Ağustos 1968'de Mogan Gölü'nde, 3 Ağustos 1971'de Akşehir Gölü'nde ve 3 Ağustos 1983'de Seyfe Gölü'nde yavrular görülmüştür [@husband1984]. Kayıtlar, başka yerlerde olduğu gibi yılda en az 2 üreme yaptığını göstermektedir.

**Alttürler ve Sınıflandırma**

Monotipik bir türdür.

## Sakarmeke

*Fulica atra*, Eurasian Coot

***Yaygın ve çok sayıda bulunan yerli ve kış konuğudur.***

Sazlık ve su kenarı bitki örtülerine sahip göller ve su aynalarına sahip bataklıklarda ürer. Kızılırmak Deltası'nda üreyen popülasyonu 500-1000 çift arasındadır. İç Anadolu'daki pek çok lokalitede üreme dönemi süresince boldur. Bölgedeki bazı yüksek sayılar şunlardır; Kulu Gölü'nde 600+, Yarma yakınlarında 300+, Ereğli'de 250 çift ve Gönenç Gölü'nde 200 çift. Bunun yanı sıra bölgedeki üreyen çift sayıları, sulakalanların kurutulmasının neticesi olarak şüphe götürmez şekilde azalmaktadır.

Özellikle batı ve orta Anadolu'da kışın yüksek sayılardadır ve bu mevsimdeki sayıları 1970'lerin başından bu yana artış göstermektedir. Mevcut kış popülasyonu 400.000-1.000.000 arasındadır. Örneğin 1990'un başlarında 1012.910'dur. Açık su yüzeylerine sahip sulakalanlarda bulunur. Marmara'da, Meriç Deltası'nda üreme döneminde oldukça boldur ancak kışın daha yüksek sayılardadır. Örneğin burada Kasım 1970'de 81.400 birey sayılmıştır. Kışın güney Marmara'daki göllerde çok yüksek sayılarda düzenli olarak görülür. Özellikle Uluabat Gölü'nde 24 Ocak 1999'da 273.000 sakarmeke sayılmıştır ve göldeki maksimum sayısı 320.000'dir. Ege'de birkaç alanda bolca bulunur. En büyük rakam Büyük Menderes Deltası'ndadır. Burada üreme mevsiminde 80'in üzerinde ve kışın düzenli olarak 12.000'in üzerinde sayılmaktadır. Maksimum sayı ise 32.535'dir (Ocak 1999). Deltanın yakınındaki Bafa Gölü'nde de 68.500'ün üzerinde birey sayılmıştır (1996). Akdeniz'de yaygındır ve sayımlarda 20.000'in üzeri gibi büyük yoğunlukta bulunduğu birkaç alan mevcuttur. Örneğin; Akyatan Gölü'nde 80.000 (Ocak 1970) ve 112.640 (Ocak 1971), Karamık Bataklığı'nda 95.000, Göksu Deltası'nda 54.350 (Ocak 1971). Bununla birlikte son yıllarda bu alanlardaki sayılar belirgin şekilde azalmaktadır (Magnin vd. in Heath ve Evans 2000). Akdeniz'deki en yüksek kış sayımı 138.925 birey (Ocak 1995) ile Burdur Gölü'ndedir. Fakat burada göç döneminde 300.000 birey kaydı da bulunmaktadır. Eski Hotamış Bataklığı'nda kaydedilen 28.464 birey (Ocak 1970) gibi, tipik olarak çoğu alanda 5000'in üzerindedir ve bölgedeki maksimum rakam Seyfe Gölü'nde kaydedilen 134.500 bireydir (Ocak 1970). Bu alanlarda da sayılar büyük düşüş göstermiştir. Buna rağmen, daha yüksek sayılarda Hirfanlı Barajı gibi bazı baraj göllerinde gözlenmektedir. Kızılırmak Deltası'nda kışın daha yüksek sayılarda bulunur ve Ocak 2005'de 57.186 birey sayılmıştır. Bu bölgedeki mevcut birkaç sulakalanda sayıları düşüktür. Fakat bazı kışlar sadece denizde, örneğin 1997'nin başında, tüm kıyı şeridi boyunca 15.000 birey sayılmıştır [@welch1998a]. Doğu Anadolu'da daha nadirdir. Sayıları, sonbahar sürüleri hariç, genelde sadece birkaç yüzdür. Örneğin Sodalı Göl'de 10.000 (Eylül 2004) ve Çıldır Gölü'nde 1580 (Ağustos 1972) birey sayılmıştır. En yüksek yoğunluk Karakaya Barajı'nda, 20 Ocak 2006'da görülen 50.000 bireydir. Güneydoğu Anadolu'daki sayıları da genelde düşüktür. Ancak yeni barajlardaki sayıları, kışın popülasyonlarını küresel ölçekte etkileyecek seviyededir. Örneğin; 16 Ocak 2005'de Karakaya Barajı'nda 110.131 birey sayılmıştır [@caglayan2005].

![](images/harita_Page_123.png)

**Üreme**

Yuvasını sazlıklarda su üzerine yapar. Yuva ölü yapraklar ve sucul bitki saplarından yapılmış dayanıklı bir kap şeklindedir. Yumurta sayısı 7-8-9 (3 yuvada). Ancak muhtemelen bu kısıtlı verilerde bilinenden daha az yumurta yapar (başka yerlerde 6-9). Yavru; 9'dan fazlası gözlenmiştir ama genelde 2-5 arasıdır. **KAR.** Kızılırmak Deltası'nda, 1992'de sürülerin büyüklüğü nisanda azalmıştır ve nisanın son 10 gününde çiftler gözlenmiştir. İlk yuva 1 Mayıs'ta ikincisi 20 Mayıs'ta gözlenmiş çoğu ise mayıs sonunda görülmüştür. 27 Mayıs'ta çiftler yeni yavrularıyla görülmüştür. Çoğu yuva Scirpus öbeği içindedir [@hustings1994]. **EGE.** 13 Mayıs 1899'da içinde yumurta olan 20 yuva kaydedilmiş ve bunların birinde 9 yumurta görülmüştür [@selous1900]. Diğer bir yuva da 13 Mayıs 1950'de kaydedilmiştir ([@mcneile1950]). 4 Haziran 1972'de yavrularıyla birlikte erişkinler görülmüş ve buna göre yumurtlama tarihinin mayıs başında olduğu tespit edilmiştir. **MAR.** 19 Haziran 1973'de kaydedilen erişkinlerin 3/4'ü büyüklüğünde 2 yavru, yumurtlamanın mayıs başında olduğunu göstermektedir. 2 Mayıs 1966'da Manyas Gölü'nde içinde 7 yumurta olan bir yuva kaydedilmiştir. **İÇA.** 18-25 Mayıs arasında, içinde 8 yumurta olan 8 yuva farklı alanda kaydedilmiştir. Bölgeden pek çok yavru kaydı vardır ve bunların çoğu 1 Haziran'dadır. Mogan Gölü'nde 11 Mayıs 1970'de 3 günlük bir yavru görülmüştür. Sultansazlığı'nda 14 Mayıs 2004'de görülen yeni yumurtadan çıkmış bir yavru yumurtlamanın nisan ortasında olduğunu göstermektedir. **AKD.** Göksu Deltası'nda 18-19 Temmuz 1972'de çok sayıda büyük yavru gözlenmiştir. **DOA.** En erken yavru Erçek Gölü'nde 27 Mayıs 1969'da kaydedilmiştir [@kasparek1983]. 18 Ağustos 1972 gibi geç bir tarihte Tatvan'da küçük bir yavru kaydedilmiştir ve muhtemelen, başka yerlerde olduğu gibi, ikinci üremeyi ifade etmektedir.

**Alttürler ve Sınıflandırma**

Türkiye'de nominat alttürü bulunur.

## Gri Başlı Sazhorozu

*Porphyrio poliocephalus*, Grey-headed Swamphen

***Lokal ve yer yer çok sayıda bulunan yerlidir.***

Türkiye'de iki popülasyonu vardır. Doğu Akdeniz'de Göksu Deltası, Çukurova ve eski Amik Gölü'nde yerli ve üreyen bir tür olduğu bilinir. 1972'de Göksu Deltası'nda c.70 çift, Çukurova'da Akyatan Gölü merkezli olmak üzere bunu izleyen Tarsus Deltası'ndaki Aynaz Gölü'nün drenajlarında c.20 çiftin ürediğini tahmin etmektedir (bu alandan en geç 1982'ye kadar kayıt vardır). Amik Gölü popülasyonu 1962'deki son kayıttan sonra yok olmuştur [@kasparek1989]. Yakın zamandaki kurutma çalışmaları Çukurova popülasyonunu risk altına sokmuştur. 1990'ların sonlarından itibaren Fırat boyunca Birecik'te görülmeye başlanmıştır ve bugün burada yerleşiktir.

1990'ların sonunda Kızılırmak Deltası'nda yeni popülasyonlar bulunmuştur [@balmer2004b]. Kızılırmak Deltası popülasyonu 1990'ların sonlarında ilk kez kaydedilse de, yöre halkı bundan 5 yıl önce var olduğunu bildirmiştir[@kasparek1992a]. Bu popülasyon yerleştikten sonra hızla çoğalmıştır 2005 Aralık sonu ve Ekim 2007'de yaklaşık 1800 birey buradaki pirinç tarlalarında sayılmıştır.

Türkiye'nin başka yerlerinde, bazıları nadir üreme durumunu gösteren birkaç kayıt mevcuttur. Akşehir Gölü'nde [@beaman1986], Sultansazlığı'nda [@kasparek1985; @kirwanmartins1994], Mogan Gölü, Adıyaman [@kasparek1989], 1 Haziran 2002'de Ahlat Bataklıkları'nda bir erişkin, Karakaya Barajı'nda bir erişkin, 27 Kasım 2005'de Malatya'da ve 8 Eylül 2006'da Iğdır'da bir birey kaydedilmiştir (Dutch Birding 28:376). Son gözlem düzenli gözlenen bu alandaki mevcut tek kayıttır. Bununla birlikte, Manyas Gölü'nde en azından eski tarihlerde bulunduğu iddiası [@kiziroglu1987], dayanaktan yoksun görünmektedir. İstanbul'da 15 Temmuz 1893'de kaydedilmiştir [@rigler1852; @matheydupraz1920].

![](images/harita_Page_120.png)

**Üreme**

Göksu Deltası'nda Akgöl'ün yanı başındaki sığ gölcüklerde yetişen çalı ve sazlıkların içinde yuva yapar. Yuvası sucuk bitkilerin dalları ve yaprakları ile yapılmış, suyun üzerinde büyük bir platformdur ve derin olmayan bir kap şeklindedir. Yuvanın etrafındaki daha uzun çalılar (dallar), kuluçkada yatan kuşu yukarıdan örtecek şekilde bükülmüştür. Yuva birkaç gün kullanıldıktan sonra, özellikle erişkinlerin çamurlu sudan tırmanmaları sonucu daha belirgin hale gelir. Çoğu yuva suda gelişen çalı kümelerinin üzerindedir. Ancak kaydedilen yuvalardan biri kamış ve çalılarla çevrelenmiş otlardan oluşmuş küçük bir adanın üzerindeki kuru zemindedir. Yuva ile yoğun bitki örtüsü arasında çamurla çevrelenmiş 2 m uzunluğunda bir tünel vardır ve bu tünel su seviyesinden 1,3 m yüksekte olup yukarıdan tamamen gizlenmiştir. Türkiye'de gözlenen yumurta sayısı 3 (2 yuvada), 4 (2 yuvada), 5 (4 yuvada), 6 (1 yuvada). Daha düşük sayıların tamamlanmamış kuluçkalar olduğu düşünülmektedir. Çoğu zaman yuvayı terk etmiş 1 veya 2 yavru görülür (15 yuvada), bu kuluçka süresindeki kayıtlar, bir nedenden dolayı annenin yumurtlamayı erken bitirmesi veya gözlemcilerin yavruların sadece bir kısmını görmelerinden kaynaklanıyor olabilir. Yavru sayısı: 3 (5 yuvada), 4 (3 yuvada). **AKD.** 21-23 Mayıs 1993'de Göksu'daki 8 kuluçkadan 4'ü tamamlanamamıştır ancak bunlarda sonradan yumurtlama olmuştur. Bir tanesinde 24 Mayıs 1993'de yavru görülmüş ve bu ilk yumurtlama tarihinin 25 Nisan olduğunu göstermektedir. Aynı alanda 26 Mayıs 1998'de içinde 4 yumurta olan bir yuva ve içinde 3 yavru olan gecikmiş bir yuva oldukça iyi durumda 17 Haziran 1992'de görülmüştür. Yavrular çoğunlukla mayıs ortası ve haziranda gözlenir. En erken tarih 3 Mayıs 1989'dur (Kasparek vd. 1989) ve yumurtlamanın nisan başlarında olduğunu göstermektedir. Son kayıtlar ağustos sonunda yeni uçmaya başlamış yavrulara aittir. Çukurova'da 8 Mayıs 1990'da bir erişkin yavrularıyla birlikte görülmüştür ve aynı alanda en az 9 erişkin ve 10 yavru ile 9 Mayıs 1990'da 7 territoryum tespit edilmiştir [@ovaa1990]. Amik Gölü'nde 22 Mayıs 1933'de yoğun bir sazlıkta, içinde 5 yavru ile bir yuva görülmüş ve yeni çıkmış bir yavru yakalanmıştır [@meinertzhagen1935]. Ayrıca 5 yumurta 6 Haziran 1929'da toplanmıştır [@kasparek1989]. **KAR.** Kızılırmak Deltası'nda 27 Haziran 1999'da iyi gelişmiş 2 yavruyla bir erişkin kaydedilmiştir.

**Alttürler ve Sınıflandırma**

Türkiye'de iki farklı alttürü bulunur. Geçmişi daha uzun olan Doğu Akdeniz ve çevresindeki alttür Doğu Akdeniz'den Kuzeybatı Hindistan'a kadar yayılış gösteren seistanicus alttürü olup, bazı yazarlarca Hindistan'da bulunan poliocephalus alttürünün sinonimi olarak değerlendirilmiştir. [@aharoni1930], daha önce bölgeden örnekleri de alınmış olan seistanicus'un Amik Gölü'nde ürediğini düşünmektedir [@kumerloeve1963a]. Buna ek olarak, Türkiye kuşlarının morfolojilerinin diğer seistanicus popülasyonlarına caspius'tan daha yakın olduğu söylenebilir [@kasparek1989]. 2000'li yılların başında Kızılırmak Deltası'na göçle gelen ve yerleşen (kolonize eden) popülasyon ise caspius alttürün aittir. İlginç bir şekilde, 15 Temmuz 1893'de İstanbul yakınlarında gözlemlediği kuşu Batı Akdeniz porphyrio taksonundan tanımlamıştır [@matheydupraz1920].

## Küçük Sazhorozu

*Porphyrio alleni*, Allen's Gallinule

***Rastlantısal konuktur.***

Tek kaydı vardır. 26 ve 30 Nisan 2013 arasında Mogan Gölü'nde erişkin bir birey gözlenmiştir. Esas yayılış alanı Sahra Altı Afrika'dır. Batı Palearktik bölgesinde anakarada 13'ten fazla ülkeden ve Azorlar, Madeira ve Kanarya Adaları'ndan kaydı vardır.

![](images/harita_Page_121.png)

**Üreme**

Türkiye'de yuvalamaz.

**Alttürler ve Sınıflandırma**

Monotipik bir türdür.

## Çizgili Yelve

Aenigmatolimnas marginalis, Striped Crake

**Raslantısal Türdür.**

Bir birey 11 Aralık 2020'de Bodrum'da *E. Durmuş* tarafından ölü bulunmuştur.

**Üreme**

Türkiye'de yuvalamaz. Asıl yayılış alanı Doğu ve Güney Afrika'dır.

**Alttürler ve Sınıflandırma**

Monotipik bir türdür.

## Bataklık Suyelvesi

*Porzana parva*, Little Crake

***Seyrek ve lokal yaz konuğu ve yaygın ve çok sayıda bulunan geçit türüdür.***

Yakın zamanlarda, Akdeniz'de ürediği kanıtlanmış ve neredeyse kesin olarak İç Anadolu, Karadeniz ve Doğu Anadolu'da aynı şekildedir. Muhtemelen üç Porzana türü arasında en yaygın olarak üreyendir. Öte yandan, mevcut tahminlerden daha kesin olarak yaygın bir geçiş türüdür. Göçü benekli suyelvesi ile karşılaştırıldığında ülkede daha geniş yayılımlıdır. Göç sırasında, pek çok alanda ötmesinden dolayı ürüyor olarak yorumlanabilir. Mart ortasında varır ve nisan-mayıs döneminde bulunur. Orta Avrupa'da mayıs başında yumurtlar [@cramp1980]. Geç ilkbahar kayıtları, pek çok durumda muhtemel üremeyi ifade eder. Ancak haziranın ilk haftası gibi oldukça geç tarihteki kayıtların üreme sezonunun daha geç olduğu daha kuzey ve doğudaki alanlara gitmekte olan bireyler olma olasılığı da bulunmaktadır. İlkbahardaki sayıları genlikle düşüktür. Buna rağmen 19 Nisan 1996'da Kozanlı Saz Gölü'nde 42, Kuzeydoğu Anadolu'da bir alanda 22 Nisan 1996'da 39 [@kirwanmartins2000], Çukurova'da 25 Mart-15 Mayıs 1990 arasında 71 [@kivit1994], 1992 ilkbaharında Kızılırmak Deltası'nda 32 [@hustings1994] ve Mart ve Nisan 2002'de Mogan Gölü'nde un "düzinelerce" diye not ettikleri kayıtlar [@balmer2003a], özellikle önemli sayıda geçiş yaptığını düşündürmektedir. Sonbahar göçünün başlangıcı belirsizdir ancak kesinlikle ağustostan öncedir. Her ikisi de türün ürediği bilinen Göksu Deltası'ndan olmak üzere, temmuz ayında Akdeniz'den iki erken kaydı vardır. Çoğu sonbahar kaydı eylül ve ekim aylarındadır. Özellikle ilkbaharla karşılaştırıldığında, sonbahardaki sayıları genelde düşüktür. Bununla birlikte, göç genellikle ekim ortasında son bulmaktadır. En geç kaydı Kızılırmak Deltası'nda 14 Kasım'dadır (Sandgrouse 31: 100).

![](images/harita_Page_117.png)

**Üreme**

Yuvalama ile ilgili tek kayıt 23 Mayıs 1993'de Göksu Deltası'nda, sazlık ve kındıralıklarda görülen 3 boş yuvadır. Bu alanın çok yakınında muhtemelen çift olan 2 erişkin ve görülemeyen olası bir yavru, bundan 2 gün önce heyecanlı hareketler yaparken görülmüştür. Tüm yuvalar kofalardan (Juncus) derin olmayan bir kap şeklinde, sukılavuzu yuvasından daha küçük, sık bitki örtüsü içinde iyi gizlenmiş ve su seviyesinden çok az yukarıdadır. Göksu Deltası'ndan erkek ve dişinin birlikte görüldüğü (muhtemel çift) ve mart ve nisan sonlarında öten erkek bireylere daha başka birçok erişkin kayıtları vardır. **İÇA.** 25 Nisan 1974 ve 1 Mayıs 1974'de Mogan Gölü'nde birer çift, Çöl Gölü'nde 2 Mayıs 1992'de 2 dişi ve 2 erkek kaydedilmiştir [@karauzkirac1993]. **KAR.** Kızılırmak Deltası'nda 1992'de öten birkaç erkek ve muhtemel üreme (0-5 çift) kayıtları vardır [@hustings1994]. **DOA.** Çenge Gölü'nde 20 Mayıs 1993'de öten 2 erkek [@kirwanmartins2000] ve 8/9 Haziran 1997'de yine öten 2 erkek kaydedilmiştir ve bunlar burada üreyen bir popülasyonun varlığını akla getirmektedir.

**Alttürler ve Sınıflandırma**

Monotipik bir türdür.

## Küçük Suyelvesi

*Porzana pusilla*, Baillon's Crake

*Nadir ve lokal yaz konuğu, yaygın ve seyrek geçit türüdür.*

Sadece Manyas Gölü ve Kırklareli İğneada'da ürediği tespit edilmiş olsa da bazı potansiyel üreme alanlarında yazın kaydedilmiştir. Özkan (2010) genç bir bireyi İğneada, Mert Gölü'nde 31 Temmuz 2009'da fotoğraflamıştır. Gerçek durumunu ortaya koymak, üreme ile göç kayıtlarının karışmasından dolayı çok zordur. Orta Avrupa'da yumurtlama mayısta başlar. Bu yüzden ilkbahar sonu kayıtları olası üremeleri ifade eder. Pek çoğu kuzey hattı boyunca göçleri sırasında öterler. Yaz kayıtları haziran sonu ve temmuz başı olabilir.

Belirgin olarak yaygın bir geçiş türüdür ve ancak üç suyelvesi arasında en nadir görülenidir ve batı bölgelerde nispeten sıktır. Büyük olasılıkla tahmin edilenden daha boldur. En erken kaydı, Birecik'in güneyinde 20 Şubat 2011'de görülen kuştur. Mart ortasında görülmeye başlar. Öten erkekler çeşitli bölgelerde 19-28 Mart arasında kaydedilir. Nisan ve mayısta çok daha yaygın olarak görülür. Sonbaharda ağustostan ekime kadar, çoğunlukla eylülde görülür. 2 kış kaydı bulunur. 15 Aralık 1969'da Manyas Gölü'nde [@ost1975] ve 13 Ocak 2001'de Kızılırmak Deltası'nda birer birey görülmüştür.

![](images/harita_Page_118.png)

**Üreme**

**MAR.** , 9 Ağustos 1965'de Manyas Gölü yakınındaki bir pirinç tarlasında aktif bir yuva kaydetmiştir [@beaudoin1967]ve bu Türkiye'de kesinleşen tek üreme kaydıdır. Bu yuva kındıra saplarıyla çevrelenmiş bir kap şeklinde, su seviyesinden çok az yüksekte, c.50 cm yükseklikteki kındıra veya saz (muhtemelen Scirpus) kümesinin arasındadır. Yuvada 3 adet kuluçkada yumurta (zeytin yeşili zeminde kahverengi lekeli) ve 4 küçük siyah yavru görmüş ve erişkinlerin de hemen yuvanın yakınında uyarı çığlıkları attıklarını belirtmiştir. Yavruların durumuna göre yumurtlama yaklaşık 18-19 Temmuz'da başlamıştır. Bu kadar geç bir tarih olması muhtemelen ikinci üremenin olduğu anlamına gelmektedir. Yöre halkı Beaudoin'e bu yuvaları sık sık pirinç tarlalarında bulduklarını belirtmiştir. Başka yerlerde öten erkekler birkaç bölgede bataklık ve çayırlıklarda kaydedilmiş fakat yuvalama kanıtlanamamıştır. **İÇA.** 23 Mayıs 1992'de Eşmekaya'da sığ su bulunan bir bataklıkta bir erişkinin heyecanlı hareketleri görülmüştür ve görülen yer tür için uygun üreme habitatıdır.

**Alttürler ve Sınıflandırma**

Muhtemelen Türkiye'dekilerin hepsi intermedia'dır. nominat alttür ile intermedia'nın yayılış alanlarının sınırlarında iki alttür bir ölçüde karışır ve ayırt edilmeleri zorlaşır [@cramp1980; @roselaar1995].

## Telli Turna

*Grus virgo*, Demoiselle Crane

***Üreyen bir tür olarak yakın zamanda soyu tükenmiş, lokal ve nadir geçit türüdür.***

Esasen Murat Nehri Vadisi ve Doğu Anadolu'nun buraya komşu alanlarında ürer. Bu alanlar Murat Nehri, Patnos ile Malazgirt arası ve Yoncalı'nın güneybatısında kalan Muş Ovası'nda yer alır. Özellikle son yıllarda kayıtların çoğu Yukarı Murat Vadisi'ndeki doğuda Malazgirt, batıda Bulanık ve Yoncalı'nın arasındaki Bulanık Ovası ve burada geçen yaz maksimum 22 birey görülmüştür. Yakın zamanlara kadar bilinen üreme alanlarına eklenen Doğubayazıt'taki Saz Gölü'nde, yeni çiftler mi görüldüğü ya da daha eskiden bu yana kullanılıp kullanılmadığı bilinmemektedir. Üreme dönemi nisan ortasından en azından ağustos ortasına kadardır. Diğer üreme alanları, yuvadayken yerinin tespitinin epeyce zor olması ve birkaç uygun alanın yeterince yoğun ornitolojik ilgi görememiş olmasından dolayı keşfedilememiştir.

Bunun yanı sıra, aynı alanda göç ediyor olmaları kesin gibi görünen sürüler 15 Nisan 1986'da 15 ve Nisan 1981'de 22 birey olmak üzere kaydedilmiştir [@kasparek1988b]. Bu tarihten sonra Van Gölü'nün güneyinde, Yukarı Aras Vadisi'nin kuzeyinde ve son zamanlarda buranın daha da kuzeyinde göç ettikleri kesin olan, nispeten küçük alanlarda düzenli olarak kaydedilmiştir.

popülasyonunun 23-30 çift olduğunu tahmin ederken [@kasparek1988b], bundan da az, sadece 10-20 çift arasında olduğunu düşünmektedir [@kiliceken2024]. Türkiye'de ürediği ilk kez Sandwith (1756) ve daha sonra Dresser (1891) tarafından, günümüzde üremediği bir bölge olan Erzurum çevresinde yapılan gözlemler sonucu kayda geçirilmiştir. 1967'ye kadar başka bir üreme kaydı yoktur.

İlkbahar göçü 24 Mart-23 Mayıs, sonbahar göçü ise 2 Eylül-14 Ekim arasına denk gelmektedir. İlkbahar göçünde İç Anadolu'da yoğunlaşır, Kulu Gölü, Mogan Gölü ve Sultansazlığı'nda düzenli gözlenir. 21 Mart 2009'da Mogan Gölü'nde gözlenen 41 kuş son yıllardaki en kalabalık sürüdür. Diğer bölgelerde nadirdir. Bazen Marmara Denizi'ne kadar olan kesimler ve esasen 19. yüzyılda Trakya'da daha yaygındır. Alleon, İstanbul çevresinde türün ara sıra kaydedildiğini bildirir. Burada toplam 36 göç kaydı vardır ve bunlar genelde 10 bireyi geçmeyen küçük sürülerdir. İstisnai olarak 1977'nin eylül sonlarında İstanbul Boğazı'nda güneye doğru uçan 38 birey kaydedilmiştir. Tek kış kaydı vardır; Göksu Deltası'nda turna ile birlikte 2 birey 9 Şubat 1997'de görülmüştür [@vaassen1998].

![](images/harita_Page_125.png)

**Üreme**

Suya yakın geniş ve açık araziler, çayırlar, bataklıklar ve nehirlerdeki çakıl adaları üzerinde yuva yapar. Yuvası zeminde hafifçe kazılmış otlak veya çıplak alanlardadır. Türkiye'de gözlenen yumurta sayısı 1 (1 yuvada), 2 (5 yuvada). Yavru sayısı: 2 (2 yuvada), 1 (1 yuvada). **DOA.** 30 Nisan 1981'de Ağrı'nın batısında çiftleşen bireyler görülmüştür. 11-13 Haziran 1987'de Balatos yakınlarında, 30 Haziran 1988'de Ağrı ile Horasan arasında kuluçkada bireyler görülmüştür. 4 Haziran 1971'de Doğubayazıt'ın yakınlarındaki bataklıktaki küçük bir adada içinde 2 yumurta olan bir yuva kaydedilmiştir. 20 Mayıs 1975'de Söylemez yakınlarındaki ırmaktaki kum adasının üzerinde içinde 2 yumurta olan bir yuva görülmüştür. Başta Bulanık civarı olmak üzere haziran ve temmuz arasında birkaç yuva kaydı vardır. En erken 1 Temmuz 1988 ve 1 Haziran 1989'dadır ve bu tarihler yumurtlamanın mayıs başında olduğunu göstermektedir. Tring Doğa Tarihi Müzesi'nde 20 Mayıs 1864'de toplanan 1, 22 Mayıs 1864 'de 1, 10 Mayıs 1865 'de 2 ve 15 Mayıs 1865'de 1 olmak üzere toplam 8 yumurta bulunmaktadır.

**Alttürler ve Sınıflandırma**

Monotipik bir türdür. Tür, geleneksel olarak Anthropoides cinsi altında değerlendirilmiştir.

## Ak Turna

*Grus leucogeranus*, Siberian Crane

***Rastlantısal konuktur.***

Eskiden muhtemelen düzenli bulunan, bugün rastlantısal konuk statüsündeki bir türdür. Türkiye'deki ilk geçerli kayıtlar özetlenmiştir [@kasparek1987b]. Buna göre; Ankara çevresinde Nisan 1879'da 100'den fazla kuşun kaydını belgelemiş olup, leyleğe benzer görünüşlerinden ve ekibiyle beraber kuşların çok yakınına kadar sokulduklarından bahseder [@danford1880]. Eylül 1854'te Erzurum Ovası'nda biri 4-5 diğeri 20 bireylik iki grup gözlemiş ve bunlardan birini vurarak toplamıştır [@sandwith1856]. Maalesef bu örnek günümüze kadar ulaşamamıştır. Sandwith'in tür tayininde telli turnayı elediğini söylemesi de bu kuşların aslında turna (Grus grus) olabileceğine işaret eder. Bu şüphe üzerine , Kasparek'in tarihi kayıtları geçerli kılmasını tartışmış ve Türkiye listesine dâhil edilmemesini önermiş [@harrap1987], buna karşılık veren tarihi kayıtların değerlendirilmesinde modern standartların kullanılmasını eleştiren bir yazı yazmıştır [@walters1988letter].

Çağdaş gözlemlere baktığımızda, 21 Mayıs 1985'te Bulanık'ın batısında görünüşe göre turna (Grus grus) ve ak turna (Grus leucogeranus) melezi olduğunu düşündüğü bir kuş gözlemiştir [@davidson1985]. böyle bir kuşun, doğal bir melez olmasından çok Rusya'da yürütülen bir tür koruma programının sonucu ortaya çıkmasının daha olası olduğunu belirtmiştir [@martins1989]. En son olarak Haziran 1999'un başında bir ak turna Sinop Gerze'de bir tavuk çiftliğinde bulunmuştur. Bu kuş iki üç ay önce yakın çevrede ortaya çıkmış, daha sonra bir köylü tarafından esarete alınmıştır. Olay incelendiğinde bu kuşun Ağustos 1996'da Rusya'daki Oka Biyosfer Koruma Alanı'nda kaçmış olduğu ve yakın çevredeki bir turna sürüsüne katıldığı ve onlarla güneye göç ettiği ortaya çıkmış ve Türkiye'de görülmesini büyük ihtimalle açıklamıştır [@bradshaw2000].

Türün batı popülasyonlarının 19. yüzyıldaki kayıtlarına bakıldığında türün daha yaygın olduğu ve yaklaşık 300 tanesinin Volga Deltası'nda mart ve nisan arasındaki ve istisnai olarak da mayıs ayındaki ilkbahar göçünde görüldüğü bilinmektedir. Buna paralel olarak Türkiye kayıtlarının hepsi, bilinen göç dönemiyle uyumludur [@birdlife2001]. Yakın coğrafyada 19. yüzyılda Makedonya'dan iyi belgelenmemiş bir kayıt [@elwes1870] ve Bulgaristan'dan kesin olmayan bir kaydı vardır [@snow1998]. Ortaçağ'dan bir Nil Deltası kaydından bahseder [@provençal1998].

Bugün batı popülasyonu yok olmanın eşiğindedir. İran'da Hazar Denizi kıyılarında son yıllarda 7-11 birey ve Kuzey Hindistan'da 2 birey ve 1996'da Volga Deltası'nda 13 birey kaydedilmiştir. Son tahminlere göre kuzeydeki üreme alanında üreyen popülasyon sekiz çifttir [@snow1998; @birdlife2001]. Uydu telemetrisi ile yapılan gözlemlerde üreme alanlarının Ob Nehri havzasında, Kunovat Nehri havzasının 650 km güneyinde olduğu ortaya çıkmış, kuşların çoğunlukla Hazar Denizi'nin batı kıyıları boyunda göç edebilecekleri düşünülmüştür [@kanai2002]. Buna göre gelecekte de birkaç kuşun Türkiye'ye ulaşması küçük de olsa bir ihtimaldir. Nitekim yakın zamanda, Şubat 2001'de Ürdün'deki Doğu Çölü'nde Qa' Khanna'daki kaydı kabul görmüştür [@hamidan2003].

![](images/harita_Page_124.png)

**Üreme**

Türkiye'de yuvalamaz.

**Alttürler ve Sınıflandırma**

Monotipik bir türdür.

## Turna

*Grus grus*, Common Crane

***Lokal ve az sayıda yaz konuğu, yaygın ve nispeten çok sayıda bulunan geçit türü; lokal kış konuğudur.***

Doğu Anadolu'da, özellikle Sivas ve Muş'taki küçük göllerde üreme popülasyonunun çoğunluğu bulunur [@akarsu_2013]. Güneydoğu Anadolu'da Adıyaman Gölbaşı'nda, üremeye uygun habitatlarda haziran ayında kaydedilmiştir [@welch2004gap]. Karadeniz'de, Kızılırmak Deltası'nda üreyen 50 çift tahmin edilmiştir [@heath2000] ve kışın da burada bulunmaktadır. Bu bölgede, daha önceden Yeniçağa Gölü'nde de ürediği bilinmektedir [@wadley1951notes]. Burada üreme mevsiminde 40'ın üzerinde turna gözlenmiştir. Ancak günümüzde alanın bu büyüklükteki bir popülasyonu barındırması olanaksız görünmektedir.

İç Anadolu'da birkaç noktada üremiştir, ancak popülasyonu sulakalanların kurutulması sonucu kesin ve belirgin şekilde azalmaktadır. Önceleri Mayıs 1970'de Kurbağa Gölü'nde maksimum 50 çift ve aynı alanda Mayıs 1972'de 38 çift kaydedilmiştir.

Doğu Anadolu'da üreme döneminde birkaç alanda düşük sayılarda olmakla birlikte oldukça yaygındır. Bununla birlikte son yıllarda habitat kaybı ve tahribatı nedeniyle lokal seviyede azaldığına dair bulgular mevcuttur. Üreme döneminde Eleşkirt ve Ağrı arasında görülen 40'ın üzerinde birey kaydedilen en yüksek sayıdır (Mayıs 1970).

Marmara'da esasen sonbahar göçünde bulunur, ilkbaharda ise daha düşük sayılardadır. İstanbul Boğazı'ndan uzakta, İstanbul ile Edirne arasında yapılan sayımda 200 18 Eylül 1973 ve Edirne'de 1,5 saat içerisinde güneye doğru uçan 1078 birey sayılmıştır (6 Ekim 1973). İlkbahar başlarında (mart ortasından itibaren) ve sonbaharda (ağustos ortasından itibaren) düzenli olarak kaydedilir. 15 Mart'ta kuzeye doğru uçan 451 birey ve 21-30 Eylül arasında doğuya uçan 163 birey kaydedilen yüksek sayılardır ancak günümüzdeki sayıları genelde daha düşüktür. Boğaz geçişlerinin tarihsel dağılımı iyi bilinmemektedir. Ege ve Akdeniz'de uzun zamandır geçiş ve kış ziyaretçisi olarak bilinmektedir [@gonzenbach1852] ve aynı zamanda her iki bölgede de üreme dönemi boyunca nadiren de olsa kaydedilmektedir. Acıgöl'de, en yüksek olarak 12 Eylül 1961'de 800 birey [@kumerloeve1961] ve kışın 1971'in kasım sonlarında 556 birey görülmekle birlikte, genellikle düşük sayılarda kaydedilmiştir. İç Anadolu'da en büyük yoğunluk Tuz Gölü civarındadır ve burada maksimum 4186 (1970) ve 4023 (Kasım 1971) birey kaydedilmiştir. Fakat sayıları günümüzde daha düşüktür. Bunun yanı sıra Sultansazlığı'nda 1994 sonbaharında 1200'ün üzerinde ve 1993'de Ereğli Sazlığı'nda 1000 birey kaydedilmiştir. Doğu Anadolu'da gözlenen en yüksek sayılar şunlardır; 80, Ağrı yakınları (Eylül 1970), 165, Horasan yakınları (Kasım 1970) ve 224, Aşvan (Ağustos 1971). Görünüşe göre, Güneydoğu Anadolu'da sadece göçte geç kalmış bireyler bulunur.

Kış mevsiminde, diğer ülkelerden gelen göçmenlerin de etkisiyle, sıklıkla binlercesi gözlenir. 1982 sonbaharında, Batı ve Orta Anadolu'daki sulakalanlardaki geçiş yapan turnalar üzerine yapılan geniş çaplı bir araştırmada 12.960 birey sayılmıştır [@berk1986].

![](images/harita_Page_126.png)

**Üreme**

Daha az rahatsız edilecekleri geniş ve sığ bataklıklar, sıklıkla göllere yakın, genellikle kındıra ve 60 cm'den uzun otların olduğu veya Yeniçağa Gölü'nde olduğu gibi alçak kesimlerde dağınık şekilde sazlık barındıran sulak çayırlarda ürer. Yuva yalnızca düzlenmiş bitki örtüsü olan alanlardadır ve bitkisel materyal azdır. Yuvasını dar ancak kuru bir tepecik üstüne, kuluçkadaki ebeveyni gizleyecek uzunluktaki vejetasyon içine yapar. Türkiye'den böyle bir kayıt olmasa da, daha derin sularda yuva büyük bir bitki öbeğinin üstüne yapılabilir. Yumurta sayısı 1-3, ortalaması 1,9'dur. 1 (2 yuvada), 2 (5 yuvada), 3 (1 yuvada). Yavru sayısı 1 (24 yuvada), 2 (8 yuvada). **İÇA.** En erken kayıt, bir erişkin ve 3 haftalık iki yavrusu olmak üzere 11 Mayıs 1993'de Eşmekaya'dan gelir ve bu durum yumurtlamanın yaklaşık 21 Mart'ta olduğunu göstermektedir. Eşmekaya'da 23 Mayıs 1992'de ve 11 Mayıs 1993'de içinden yavru çıkmış yumurtalar görülmüş ve 14 Haziran 1973'de halen kuluçkanın sürdüğü gecikmiş bir yuva kaydedilmiştir [@pforr1982]. Mayıs sonu ve temmuz arasında farklı alanlarda yavru kaydedilmiştir. Örneğin 22-27 Mayıs 1972'de Sultansazlığı'nda 29 küçük yavru [@kasparek1985] ile 38 çift görülmüştür. **AKD.** 10 Mayıs 1899'da Acıgöl'de içinde yumurta olan 5 yuva ve yeni yumurtadan çıkmış yavru [@selous1900] kaydedilmiştir. Aynı alanda 12 Mayıs 1974'de kur davranışı, 21 Nisan 1981'de yuvalar, 27 Haziran 1964'de 5 yavru ve 16 Temmuz 1986'da 1 yavru görülmüştür [@dijksen1988]. **DOA.** 29 Mayıs 1969'da Bendimahi'de bir erişkin kuluçkada, 14 Mayıs 1970'de Fahril Gölü'nde 6 erişkin kuluçkada ve 24 Mayıs 1975'de Sarıkamış'ta içinde 3 yumurta olan bir yuva kaydedilmiştir. 9 Haziran 1984'de Murat Nehri kenarında yaklaşık 3 haftalık 2 yavru görülmüştür. Türkiye'nin diğer yerlerinden daha geç olarak, 27 Haziran 1989'da Bulanık'ta küçük bir yavru görülmüştür ve bu durum yumurtlamanın mayıs sonunda olduğunu ifade etmektedir. **KAR.** Kızılırmak Deltası'nda temmuz ayında 11 kuluçka görülmüştür [@dijksen1985]. Aynı alanda 26 Mayıs 1992'de görülen 7-10 günlük bir yavru yumurtlamanın 15-20 Nisan'da başladığını göstermektedir ve 5 Haziran'da da alanda 2 yavru görülmüştür [@hustings1994]. Yeniçağa Gölü'nde, 2 Mayıs 1978'de kur davranışı ve çiftleşme, 25 Nisan 1962'de bazılarında yumurta olan 4 yuva ve haziran ayında (en erken 2'si) 4 kuluçka gözlenmiştir (Kılıç ve Kasparek 1987).

**Alttürler ve Sınıflandırma**

Monotipik bir türdür. Eskiden Türkiye, Güney Kafkasya ve Kuzey Asya popülasyonlarını *lilfordi* olarak kabul edilmiştir ([@roselaar1995]). Ermenistan'da tanımlanan *archibaldi* alttürü, Türkiye'de en azından Doğu Anadolu'daki popülasyonu da içermektedir [@lyashenko2011]. Ancak bu alttür henüz gerçek bir kabul görmemiştir.
